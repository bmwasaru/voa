"
Mjumbe wa UN nchini Sudan Kusini anaelezea wasiwasi kuhusu utekelezaji wa mkataba wa amani
"
"
Beijing iko tayari kusaidia Pembe ya Afrika kupata amani; anasema Xue Bing
"
"
Kenya yajipanga kuruhusu wakimbizi kujiunga na jamii kabla ya kuzifunga kambi
"
"
Rais Mpya wa Somalia amemteua Hamza Barre kuwa Waziri Mkuu wa nchi hiyo
"
"
Somalia iliishutumu Kenya kwa kukiuka mamlaka yake ya kujitawala
"
"
UN: Ukosefu wa usalama wa chakula waathiri watu milioni nne Kenya
"
"
Kenya: IEBC yasema wapiga kura laki 250 waliokufa wameandikishwa
"
"
Chama cha Wiper chasema Kalonzo Musyoka bado ni mgombea urais
"
"
Mkuu wa jeshi la Sudan ameondoa hali ya dharura iliyowekwa tangu mapinduzi 2021
"
"
IEBC: Musyoka hatashiriki kinyang'anyiro cha uchaguzi wa rais Kenya, Agosti 9
"
"
Kenya: Ruto amuomba Kenyatta msamaha
"
"
Serikali ya Somalia imerudisha fedha ilizozikamata kutoka ndege ya UAE
"
"
Rais Mteule wa Somalia ametaja vipaumbele vyake anapoanza siku 100 madarakani
"
"
Rais Mteule wa Somalia amepokea kwa furaha taarifa ya Marekani kupambana dhidi ya Al Shabaab
"
"
Idhaa ya Kiswahili yaadhimisha miaka 60 ya Matangazo
"
"
Wanajeshi wa Marekani wasiozidi 500 wameidhinishwa kuingia Somalia kukabiliana na Al Shabaab
"
"
Bunge la Somalia limemchagua tena Rais wa zamani Hassan Sheikh Mohamud kuwa rais ajaye
"
"
Mahakama kuu Kenya imesitisha kwa muda utekelezaji wa sheria ya usawa wa jinsia kwa vyama vya kisiasa
"
"
Kenya: Viongozi wa Kiislam wamshauri rais kutomchukulia hatua jaji Chitembwe
"
"
Marekani inalaani shambulizi la Al-Shabaab lililopelekea vifo vya wanajeshi wa Burundi
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Kenya yaimarisha ulinzi kaunti ya Marsabit kufuatia ghasia za kikabila
"
"
IEBC Kenya imetangaza sheria ya usawa wa jinsia kwa wagombea wa kisiasa
"
"
Gen. Makenga, kamanda mkuu wa M23 amerudi DRC kuongoza mashambulizi
"
"
Kagame: Monusco wanajua kuhusu waasi wa FDLR kuwa ndani ya jeshi la DRC
"
"
M23 wamedhibithi sehemu zaidi ya 14, Kagame na Tshisekedi wamekubali kupunguza uhasama
"
"
Mapigano makali yanaendelea kati ya wanajeshi wa DRC na waasi wa M23 licha ya makubaliano ya Angola
"
"
Kagame: Hatujaomba mtu yeyote kwamba tupeleke wanajeshi wa Rwanda DRC
"
"Mjumbe wa Umoja wa Mataifa nchini Sudan Kusini alielezea wasi wasi wake Alhamis kwamba muda unazidi kuyoyoma kwa utekelezaji kamili wa makubaliano ya Amani ya nchi hiyo"
"Wapinzani wa kisiasa wa Sudan Kusini walitia saini makubaliano hayo mwaka 2018 lakini bado wanashindwa kumaliza vita vya wenyewe kwa wenyewe vilivyodumu kwa muda wa miaka mitano ambavyo vimesababisha karibu watu laki nne kuuawa katika nchi hiyo change zaidi duniani"
" Nicholas Haysom mjumbe maalum wa katibu mkuu wa Umoja wa Mataifa, ambae pia ni mkuu wa ofisi ya Umoja wa Mataifa nchini Sudan Kusini (UNMISS) anasema wasiwasi wake mkuu ni kwamba mwisho wa kipindi cha mpito unakaribia kwa kasi lakini maendeleo katika utekelezaji wa makubaliano ya Amani yamekuwa ya polepole"
"Aliuambia mkutano wa waandishi wa habari mjini Juba ikiwa imesalia miezi minane pekee fursa ya kutekeleza vigezo muhimu inatoweka akitoa wito kwa viongozi hao hasimu kufikia maridhiano yanayohitajika"
" "
"Facebook Forum"
"Mjumbe maalum wa China kwa pembe ya Afrika, Xue Bing amesema Beijing iko tayari kuzisaidia nchi za eneo hilo kupata amani na kuondokana na kile alichokiita uingiliaji wa nje"
" Xue alitoa maoni hayo kwenye mkutano wa kwanza wa China juu ya utawala na maendeleo katika pembe ya Afrika unaofanyika Addis Ababa nchini Ethiopia"
" "
"Katika mkutano na nchi sita za Pembe ya Afrika uliofanyika mjini Addis Ababa siku ya Jumatatu, China ilieleza kuwa machafuko na mgawanyiko wa kikanda unaongezeka"
" "
"Xue Bing, mjumbe maalum wa China kwa pembe ya Afrika alieleza kwamba fikra za vita baridi na madaraka ya kisiasa yameibuka tena, huku Amani na maendeleo vikikabiliwa na upinzani"
" "
"Ingawa China imekuwa mshirika wa muda mrefu wa kibiashara barani Afrika, hii ni mara ya kwanza inaonekana kuingilia kati siasa za nchi za kiafrika,-mabadiliko ya sera ya China"
" "
"Xue anasema mapema mwaka huu, mtazamo wa China kuhusu Amani na maendeleo ya Pembe ya Afrika ulizingatia hali halisi ya eneo hilo, na uzoefu wake wa siku za nyuma na unalenga kuzisaidia nchi za eneo hilo, kuondokana na uingiliaji kati kutoka nje"
" “China itaendelea kuunga mkono nchi za kanda hiyo ili kuzingatia maono ya usalama wa pamoja wa kina, wa ushirikiano na endelevu"
" Kulinda Amani na usalama wa kikanda pamoja na kunyamazisha bunduki katika Pembe ya Afrika”"
" "
"Balozi Redwan Hussein, mshauri wa usalama wa taifa wa Waziri Mkuu wa Ethiopia, Abiy Ahmed, alieleza kuwa nchi za Pembe ya Afrika zinahitaji kutumia mbinu tofauti, kutatua changamoto za umaskini, ukame, uhamiaji haramu na wakimbizi, ugaidi, mabadiliko ya hali ya hewa, watu waliokoseshwa makazi ndani ya nchi, pamoja na matokeo ya vita"
" "
"“Uhusiano kati ya Amani na usalama ni Dhahiri sana kuweza kufafanuliwa hapa"
" Kulifanya eneo hilo kuwa huru kutokana na mzigo wa vita na migogoro pamoja na kuhakikisha amani na usalama vinaendelea kuwa kipaumbele cha pande zote"
" Watu wa eneo hilo wameteseka vya kutosha, na ni wajibu kwetu kuamua njia ya kistaarabu, iliyokomaa ya kushughulikia matatizo na tofauti zetu”"
" "
"China imesisitiza kuwa kwa muda mrefu imekuwa na Imani kwamba nchi za Pembe hiyo zina azimio muhimu la kutafuta nguvu kupitia mshikamano na busara ya kisiasa ili kutatua tofauti kwa njia ya mazungumzo na mashauriano"
" "
"Facebook Forum"
"Mradi mmoja, unaosaidiwa na Kamati ya Kimataifa Uokozi (IRC), inawapatia wakimbizi mikopo midogo midogo kuanzisha biashara"
"Mkimbizi raia wa Congo, Enock Gatangi anawahudumiua wateja katika duka la dogo la mboga mboga mjini Nairobi katika ujirani wa Kayole"
"Gatangi alikimbia huko Jamhuri ya Kidemokrasi ya Congo mwaka 2003 na mke wake na mtoto wake na kupatiwa hifadhi kwenye kambi ya wakimbizi ya Kakuma nchini Kenya, ambako aliishi huko kwa miaka 12"
" "
" "
"Ramani ya nchi za Afrika Mashariki"
" Walihamia mjini Nairobi ambako alifanya kazi kama mlinzi wakazti akiweka akiba ya fedha na kuwa na ndoto ya kuanzisha biashara yake"
"Lakini, kama ilivyo kwa wakimbizi wengi, Gatangi alishindwa hata kupata mkopo mdogo kutoka benki"
"Baadaye alijiunga na Rangers Family Group, chama cha kuweka na kukopa, ambacho mwezi Januari kilimpatia mkopo wa 4170 ili kumsaidia kufungua duka lake"
"Gatangi anasema ana wateja wengi wote wakenya na wacongo"
" Lakini wateja wake wakuu anasema ni wakenya"
"Baada ya mkutano wao wa kila wiki Rangers Family Group huimba nyimbo za kicongo kusherehekea akiba yao"
" Wao ni moja ya makundi kama 20 ambayo yanapatiwa msaada na Kamati ya Kimataifa ya Uokozi katika ujirani tofauti mjini Nairobi"
"Program ya IRC inaitwa Wakimbizi Afrika Mashariki: Kuboresha Uvumbuzi mmjini kwa Maisha na Maendeleo au Re:Build"
" Ni mradi wa miaka 5 kuwawezesha takriban wakimbizi 20,000 walioko mjini wakiwa na biashara zao mjini Nairobi na katika mji mkuu wa Uganda Kampala"
"IRC inasema mikopo midogo midogo tayari imewasaidia wakimbizi 260 mjini Nairobi kuweza kuwa wamiliki wa biashara zao"
" "
"Boniface Odhiambo ni meneja mradi wa Re:Build anasema ukweli ni kwamba wakimbizi wenyewe wamekabiliwa na changamoto katika misingi ya kupata fursa za kifedha kutoka kwenye taasisi za fedha, mradi umeanzishwa ili kubuni njia za jinsi ya kupata fursa za huduma za kifedha na pia kuboresha juhudi zao za kiuchumi"
"Kwa mujibu wa program hii, wakimbizi na wenyeji wanaunda makundi ya wanachama 15 mpaka 30 ambao wanashirikiana kutoa michango"
" Fedha zinawekwa sehemu moja kwa kutumia akaunti za kwa njia ya simu ambapo wanachama wanaweza kukopa kama mikopo iudogo midogo kuanzisha na kuendesha biashara ndogo ndogo"
"Wanachama mjini Nairobi wanasema mradi umeboresha nafasi yao ya kiuchumi"
" "
" Shantalk Zabibu mwenyekiti wa Rangers Family Group huko Kayole anasema kabla ya program kuanzisha walikuwa hawana fursa ya kupata fedha za uwekezaji"
" Lakini tangu wakati huo waliungana na kuweka rasilimali zao pamoja"
" Zabibu anasema kama mwanachama anakopa shilingi elfu kumi za Kenya ($90) atapewa"
" Anasema kama mwanachama mwingine anataka shilingi elfu tano ($45) naye pia atapewa"
" Zabibu anasema maisha yao yameboreka tangu kujiunga pamoja kama kikundi"
" "
" Kenya ni mwenyeji wa kiasi cha wakimbizi na waomba hifadhi 550,000, 87,000 kati ya hao wanaishi mijini"
" "
"FILE - Wanaume wakibeba mifuko ya chakula cha msaada katika kambi ya wakimbizi ya Kakuma kaskazini mwa Kenya, March 6, 2018"
" Ushiriki wao katika uchumi wa Kenya unahusu muingiliano, anasema meneja mradi Odhiambo, na kuongezea “tunapolenga kuwawezesha kiuchumi, tunawapa walio katika mazingira hatarishi au wasio na sauti kupata fursa pia ya kujihisi na kuchangia katika pato la taifa"
”
"Huku serikali ya Kenya ikipanga kufunga kambi za Kakuma na Dadaab mwezi Julai, macho yote yako kwa mamlaka kuona itachukua hatua gani"
" Kuwaingiza wakimbizi katika jamii kama Gatangi kunawafanya kuwa na matumaini kuwa kama kambi zitafungwa, wale wanaisho katika hizo kambi, kama ilivyokuwa kwake, watakuwa tayari na uwezo wa kuishi katika jamii za wakenya"
" "
" "
"Facebook Forum"
"Rais mpya wa Somalia, Hassan Sheikh Mohamud, amemteua mbunge kutoka baraza kuu la bunge Hamza Abdi Barre kuwa Waziri Mkuu mpya"
" "
"Mohamud alitoa tangazo hilo kwenye makazi ya Rais siku ya Jumatano"
" “Nimezingatia uamuzi wangu baada ya kutathmini ufahamu, uzoefu, pamoja na uwezo wa Hamza, kisha nikafikia hitimisho kwamba yeye ndio mtu sahihi, ambaye anaweza kutekeleza jukumu hili jipya katika Somalia hii mpya kwa wakati huu mpya” alisema"
" "
"Aliwataka wabunge kumwidhinisha Waziri Mkuu mpya haraka na kusema amemtaka Barre kuendeleza vipaumbele muhimu vya serikali mpya ikiwa ni pamoja na usalama, kukabiliana na ukame, maridhiano, maendeleo ya jamii na kukabiliana na majanga ya hali ya hewa"
"Facebook Forum"
"Somalia iliishutumu kenya kwa kukiuka mamlaka yake ya kujitawala baada ya mwakilishi wa eneo lililojitenga la Somaliland kualikwa Jumanne kwenye mkutano wa kidiplomasia mjini Nairobi"
" "
"Balozi wa Mogadishu mjini Nairobi Mohamoud Ahmed Nur alitoka nje ya tukio hilo akipinga uwepo wa mjumbe wa Somaliland ubalozi wake ulisema katika taarifa"
" "
"Mzozo huo unakuja siku chache baada ya kiongozi wa kenya, Uhuru Kenyatta alipohudhuria sherehe za kuapishwa Rais mpya wa Somalia Hassan Sheikh Mohamud akiashiria kuboresha zaidi uhusiano ambao mara nyingi umekuwa na dosari"
" "
"Somalia pia ilikubali kuanza tena uagizaji wa miraa kutoka Kenya baada ya kupigwa marufuku kwa miaka miwili kama sehemu ya mkataba mpana wa kibiashara unaofanywa kati ya majirani wa Afrika mashariki"
"Mogadishu ilikuwa imevunja uhusiano wa kidiplomasia Disemba mwaka 2020 baada ya Nairobi kuwa mwenyeji wa uongozi wa kisiasa wa Somaliland lakini walikubali kurejesha uhusiano mwezi Agosti mwaka 2021"
" "
"Facebook Forum"
"Idadi hii imeongezeka kutoka zaidi ya watu milioni tatu mwaka 2021"
"Zaidi ya watoto laki tisa chini ya umri wa miaka mitano wana utapiamlo mkubwa"
" Upande wote wa kaskazini nchini humo, na sehemu kubwa ya kaskazini-mashariki, wanakabiliwa na uhaba mkubwa wa chakula kufikia kiwango cha dharura, data zimeonyesha"
" "
"Kipindi cha mvua cha mwezi Machi hadi May kimekuwa chini, kisicho cha kawaida katika maeneo mengi yenye matatizo jambo ambalo limeathiri uzalishaji wa chakula"
"Licha ya kuwa na ukame wa muda mrefu , mzozo umeharibiwa zaidi na kuongezeka kwa bei ya chakula kwa sababu ya kuongezeka bei ya mafuta pia, kutokana na vita vya Ukraine"
" "
"Baadhi ya nchi zilizoathiriwa zinakabiliwa na ukosefu wa usalama na vurugu zinazoendelea za ufyatuaji wa risasi"
"Eneo kubwa la mashariki mwa Afrika limekabiliwa na ukame mkubwa katika mwaka huu wa 2022, hali ya ukosefu wa usalama wa chakula pia inatokana na janga la corona"
" "
"Facebook Forum"
"Karibu nusu milioni ya wapiga kura wamegundulika kuwa wameandikishwa zaidi ya mara moja na watu 226,000 wameandikishwa kwa kutumia nyaraka ambazo siyo za kwao"
" "
"Wengine wanajiandikisha kwa kutumia nyaraka zisizo sahihi , tume ya IEBC imesema katika taarifa yake ambayo inaonyesha kuwa watu zaidi ya milioni moja wameathiriwa"
" Mwenyekiti wa tume hiyo Wafula Chebukati amesema kwa sababu ya utekelezaji wa matokeo ya ukaguzi wa awali tume itachelewesha uidhinishaji wa mwisho kwa ajili ya kuchapisha"
" "
"Hapo awali tume hiyo ilisema kwamba itachapisha orodha ya wapiga kura kabla ya june tisa lakini imesogeza mbele tarehe hiyo hadi juni 20 wakati inashughulikia matokeo ya KPMG shirika lililopewa kazi ya kufanya ukaguzi huo"
"Wagombea wanne katika uchaguzi wa Augusti 9 wamepitishwa kuwania nafasi ya urais akiwemo David Mwaure, George Wajackoyah, Raila Odinga na William Ruto"
" "
" "
" "
" "
"Facebook Forum"
"Chama Jumamosi kilitupilia mbali ripoti kwamba Kalonzo amezuiliwa kuingia katika kugombea urais katika uchaguzi mkuu ujao kwa sababu alishindwa kuwasilisha sahihi kwa njia ya elektroniki kwa IEBC"
"“Bodi ya Taifa ya Uchaguzi (NWB) inataka kuthibitisha kwamba chama kimetimiza matakwa yote na tayari tumewasilisha nakala ya wafuasi wa mgombea wetu Mei 28, 2022 ambapo tumetimiza hayo kabla ya tarehe ya mwisho iliyowekwa na IEBC ambayo ni Mei 29, 2022,” taarifa ya Wiper ilisema"
" "
"IEBC Jumamosi, ilitoa orodha ya wagombea 16 wanaowania urais ambao wataingia katika awamu ijayo ya uteuzi ambayo inaanza Jumapili"
"Kalonzo, ambaye alimtaja Andrew Sunkuli kama mgombea mwenza wake, alikuwa hayumo katika orodha hiyo hata baada ya kuwasilisha nyarakati zinazotakiwa na tume ya uchaguzi, zikiambatana na sahihi za wapiga kura walioandikishwa"
"Mwenyekiti wa Wiper NEB, Agatha Solitei, hata hivyo, alitupilia mbali madai ya kuwa Kalonzo alizuiliwa katika ushindani huo wa kuwania nafasi ya juu ya uongozi katika nchi na kwamba maelezo yaliyotolewa hayakuwa sahihi"
"“Bu muhimu kwa umma kufahamu kuwa habari zilizowasilishwa hazikuwa sahihi kwa vyombo vya habari kuwa Mheshimiwa Steven Kalonzo Musyoka hajapitishwa au amezuiliwa na IEBC kuwania urais wa Jamhuri ya Kenya,” taarifa ilisema"
" "
" "
"Facebook Forum"
"Mkuu wa jeshi la Sudan, Abdel Fattah al-Burhan siku ya Jumapili aliondoa hali ya dharura iliyowekwa tangu mapinduzi ya kijeshi ya mwaka 2021 baraza kuu linalotawala lilisema"
" "
"Burhan alitoa amri ya kuondoa hali ya dharura nchi nzima, baraza hilo lilisema katika taarifa yake"
" Agizo hilo lilitolewa ili kutayarisha mazingira ya mazungumzo yenye matunda na yenye maana ambayo yatafikia utulivu katika kipindi cha mpito, iliongeza taarifa"
" "
"Uamuzi wa Jumapili ulikuja baada ya mkutano na maafisa wa kijeshi kupendekeza hali ya hatari iondolewe na watu waliozuiliwa chini ya sheria ya dharura waachiliwe"
" "
"Pia imekuja baada ya wito wa karibuni uliotolewa na mwakilishi maalum wa Umoja wa Mataifa, Volker Perthes wa kuondoa hali ya dharura kufuatia mauaji ya waandamanaji wawili wakati wa maandamano yanayopinga mapinduzi hapo siku ya Jumamosi"
" "
"Sudan imekumbwa na maandamano makubwa tangu mapinduzi ambayo yamekabiliwa na msako mkali ambao umesababisha takribani watu 100 kuuawa na mamia kujeruhiwa kulingana na wahudumu wa afya wanaounga mkono demokrasia"
" "
"Facebook Forum"
"Wakati huo huo, Tume Huru ya Uchaguzi (IEBC) imewapitisha wagombea 16 ambao hivi sasa watawasilisha nyaraka zao za uteuzi wao kuanzia Jumamosi"
"Orodha hiyo ina wagombea watarajiwa 9 wa vyama vya siasa au muungano wa vyama vya kisiasa na wagombea saba huru"
"Wagombea wanaoongoza Raila Odinga wa Azimio la Umoja (One Kenya Coalition party) na Naibu Rais William Ruto wa Chama cha United Democratic Alliance ni kati ya waliopitishwa na IEBC"
"Bwana Musyoka hakuwasilisha orodha ya wafuasi wake katika waraka wa Microsoft Excel"
"Yeye ni miongoni mwa wagombea wanne wa vyama vya siasa na tisa wagombea huru walioshindwa kukidhi matakwa ya IEBC ya kupata wafuasi 48,000 na angalau kaunti 24, kuwasilisha majina ya wafuasi hao pamoja na nakala ya vitambulisho vyao vya kitaifa"
"Kwa Bw Musyoka, kushindwa kwake kuvuka kiunzi cha kwanza kunahitimisha safari yake ya ugombea urais ambayo ilianza baada ya kushindwa kupata nafasi ya mgombea mwenza wa Chama cha Azimio"
"Hata kabla ya kujulikana kuwa amezuiwa kushiriki katika kinyang’anyiro hicho na IEBC, wafuasi wa Bw Musyoka na wagombea wa Wiper walikuwa wanaweka shinikizo kwake kurejea katika chama cha Azimio na kuwaunga mkono Odinga -Martha Karua"
"Hivi sasa yeye hana hiari kwani kisheria hawezi tena kutoka Azimio"
"Lakini tayari yuko mashakani wakati akijaribu kujiunga tena na chama cha Azimio la Umoja One Kenya Coalition"
" "
" "
" "
" "
" "
" "
"Facebook Forum"
"Tofauti baina ya Rais Kenyatta na msaidizi wake zimeonekana wazi hadharani"
" "
"Rais hamuungi mkono bwana Ruto  katika nia yake ya kuwania urais mwezi August mwaka huu, na badala yake ameweka nguvu zaidi kwa kiongozi wa upinzani Raila Odinga"
" "
"Bwana Ruto alitoa maelezo yake katika sala ya kila mwaka ya taifa inayojulikana kama Prayer Breakfast iliyoandaliwa na bunge na bwana Kenyatta akiwemo katika ushiriki wa sala hiyo"
"Naibu rais alihutubia mkusanyiko wa watu akiomba msamaha kwa wakenya kwa makosa yoyote yaliyofanywa na serikali na baadae alimgusia bwana Kenyatta kama rafiki mzuri"
" "
"Rais Kenyatta anayemaliza muhula wake wa pili na wa Mwisho hakujibu lolote kuhusu maelezo ya bwana Ruto"
" "
"Facebook Forum"
"Serikali ya Somalia imetoa dola milioni 9"
"6 ilizozikamata kutoka kwenye ndege ya Umoja wa Falme za Kiarabu (UAE) mjini Mogadishu miaka mine iliyopita hatua inayolenga kurekebisha uhusiano ambao umekuwa sio mzuri tangu wakati huo"
" "
"“Pesa zimetolewa na ziko njiani kuelekea Imarati” naibu waziri wa habari wa Somalia Abdirahman Yusuf Al-Adala aliiambia Idhaa ya Kisomali ya VOA"
" "
"Vyanzo vingine vya kuaminika vya serikali vilisema Waziri Mkuu wa Somalia Mohamed Hussein Roble akiongoza ujumbe alisafiri kwenda Dubai siku ya Jumatano kuwasilisha pesa hizo ana kwa ana"
" "
"Pesa hizo zilirejeshwa siku tatu baada ya wabunge wa Somalia kumchagua Rais mpya Hassan Sheikh Mohamud kuchukua nafasi ya mpinzani wa kisiasa wa Roble, Mohammed Abdullahi Mohamed"
" "
"Rais mpya wa Somalia ameapishwa lakini bado hajachukua udhibiti wa serikali na inaonekana Roble alichukua hatua hiyo mwenyewe bila ushawishi wowote"
"Facebook Forum"
"Rais mteule wa Somalia, Hassan Sheikh Mohamud, anasema serikali yake italenga masuala ya haraka ikiwa ni pamoja na usalama, kufufua uchumi, uthabiti wa kisiasa, na auheni ya madeni katika kipindi chake cha siku 100 za kwanza madarakani"
" "
"Mohamud alichaguliwa Jumapili kwa mara ya pili, akimshinda kiongozi aliyepo madarakani Mohamed Abdullahi Mohamed"
" Mohamud anarejea madarakani baada ya kuhudumu kama rais kutoka mwaka 2012 hadi mwaka 2017"
" "
"“Tunataka kutekeleza kile tunachotaka kufanya katika siku zangu 100 za kwanza ofisini"
" Tunataka kufanya mageuzi ya mfumo wa zamani wa kisheria na muundo wa mashirika yetu ya usalama, tunataka kuvishirikisha vyombo vya usalama” Mohamed aliiambia idhaa ya Kisomali ya VOA katika mahojiano maalum"
" "
"Kupambana na al-Shabaab kundi la kigaidi lenye uhusiano na al-Qaida ambalo limeongeza mashambulizi yake mjini Mogadishu katika miezi ya karibuni ni moja ya changamoto kubwa sana zinazomkabili rais huyo"
" "
"Facebook Forum"
"Rais mteule wa Somalia anakaribisha taarifa kwamba kikosi maalum cha operesheni cha Marekani kitakuwa tena nchini Somalia kusaidia katika mapambano dhidi ya kundi la kigaidi la al-Shabaab"
"Hassan Sheikh Mohamud alimshukuru Rais Joe Biden katika ukurasa wa Twitter siku ya Jumanne akiitaja Marekani “mshirika wa kutegemewa katika azma yetu ya kuleta utulivu na mapambano dhidi ya ugaidi”"
" Vikosi vya Marekani vimekuwa vikifanya kazi kwa miaka mingi na vikosi vya Somalia katika juhudi zao za kuwadhibiti al-Shabaab ilielezewa na maafisa wa jeshi la Marekani na kijasusi kama mshirika tajiri zaidi na mwenye nguvu wa kundi la kigaidi la al-Qaida"
"Lakini mwaka 2020 Rais wa zamani Marekani Donald Trump aliamuru kiasi cha wanajeshi 750 wa Marekani nchini Somalia kuondoka badala yake wakiruhusiwa waingie nchini humo mara kwa mara"
"Facebook Forum"
"Hii ilikua idhaa ya kwanza ya lugha ya Kiafrika kuanzisha matangazo kupitia mitambo ya Sauti ya Amerika mjini Washington D"
C
" Mwezi Mei 1962 kwa matangazo ya dakika thelathini ambayo yalikuwa yamerekodiwa kwenye ukanda"
"Kuanzia mwaka 1962, matangazo yaligeuzwa na kufanywa kipindi kilichotangazwa moja kwa moja, kila siku kutoka Washington, kikirudiwa na kuongezewa habari mpya, mara moja kwa siku"
"Mwezi Mei, 15 1966, ndipo matangazo hayo yaliongezewa dakika nyingine thelathini na kuwa matangazo ya saa moja kukiwemo muziki uliorekodiwa na vipindi mbalimbali kutokea mjini Monrovia, Liberia"
"Na mwaka uliofuata, 1967, Idhaa ya Kiswahili ya Sauti ya Amerika ilizindua matangazo ya moja kwa moja kutoka studio zake mjini Washington D"
C
"Mnamo miaka ya hivi karibuni idhaa imepanuka na inatangaza kupitia redio, televisheni na mitandao ya kijamii"
"Kwa upande wa redio inatangaza kwa saa mbili kwa siku, pamoja na nusu saa ya matangazo ya televisheni ya Duniani Leo"
"Matangazo ya Idhaa ya Kiswahili huwafikia mamilioni ya wasikilizaji katika Afrika Mashariki na Afrika ya kati Pamoja na sehemu nyingine za dunia kupitia ukurasa wetu wa mtandao wa www"
voaswahili
com
"Idhaa ilipoanza miaka 60 iliyopita ilikua inatumia mitambo ya masafa mafupi Short Wave, lakini kutokana na kuendelea kwa teknolojia hivi sasa tunatangaza kupitia pia kwenye mitambo ya FM kupitia redio zetu shirika za kanda ya Afrika Mashariki na Kati"
"Mbali na matangazo ya moja kwa moja tuna vipindi vya televisheni vya kila wiki vya Afya Yako, Zulia Jekundu na Washingotn Bureau"
"VOA Swahili imekua mstari wa mbele katika kutangaza matukio muhimu ya dunia na yanayotokea kanda ya Afrika Mashariki na Kati, katika kila nyanja ya habari"
"Wasikilizaji waendelea kushiriki moja kwa moja hasa katika matangazo yetu ya VOA Express kupitia ‘Barazani’ na ‘Swali la Leo’, 'Maswali na Majibu', na 'Salamu Zenu'"
"Malengo makuu ya Idhaa ya kiswahili ya Sauti ya Amerika kwa hivi sasa ni kuhakikisha tuna leta usawa wa jinsia kwenye matangazo yetu kwa kuongeza sauti za wanawake, pamoja na kuwashirikisha zaidi vijana"
"Facebook Forum"
"Vikosi vya Marekani vilivyopewa jukumu la kukabiliana na kundi la kigaidi la al-Shabab havitalazimika tena kusafiri hadi Somalia kutoka nchi jirani baada ya maafisa kutengua uamuzi ambao maafisa wanalaumu kwa kuruhusu ushirika wa al-Qaida kukua na kuwa na nguvu zaidi na hatari sana"
"Hapo Jumatatu Rais Biden aliidhinisha kutumwa kwa wanajeshi wasiozidi 500 katika taifa hilo la Afrika mashariki ili kuwa na idadi ndogo ya wanajeshi wa Marekani nchini Somalia katika juhudi za kulilenga vyema kundi la al-Shabaab na viongozi wake afisa mwandamizi wa utawala aliwaambia waandishi wa habari"
"Uidhinishaji huo mpya unabatilisha uamuzi wa Rais wa zamani wa Marekani Donald Trump wa Disemba mwaka 2020 wa kuwaondoa wanajeshi 700 wa kikosi maalum ambao walikuwa wametumwa Somalia kufanya kazi na wanajeshi wa Somalia na kuwataka badala yake waingie nchini humo mara kwa mara kusaidia hatua ambayo utawala wa sasa ulikataa na kusema kwamba ni mbaya"
"Tangu wakati huo al-Shabab kwa bahati mbaya imekuwa na nguvu zaidi afisa wa White House alisema akizungumza kwa sharti la kutotajwa jina ili aweze kuzungumzia uidhinishaji huo mpya"
"Facebook Forum"
"Bunge la Somalia limemchagua tena Rais wa zamani Hassan Sheikh Mohamud kufuatia upigaji kura uliofanyika Jumapili mjini Mogadishu"
"Upigaji kura huo ulifanyika katika uwanja wa ndege wa Mogadishu uliokuwa na ulinzi mkali huku wanajeshi wa Umoja wa Afrika wakilinda hema la Afisyone ambalo lilikuwa ni sehemu ya kupigia kura"
" Katika kikao cha pamoja cha mabaraza mawili ya bunge yenye wajumbe 328 waliwapigia kura wagombea 36 wa urais katika duru tatu"
"Mohamud alimshinda Rais aliyekuwa madarakani Mohammed Abdullahi Mohamnmed maarufu kama “Farmaajo” katika duru tatu za upigaji kura"
" Hassan Sheikh Mohamud alikuwa rais kati ya Agosti 2012 na Februari 2017"
" "
"Facebook Forum"
"Mahakama kuu nchini Kenya imesitisha kwa muda utekelezaji wa sheria ya usawa wa jinsia inayovitaka vyama vyote vya kisiasa vinavyotaka kushiriki uchaguzi mkuu wa Agosti 9 viwasilishe usajili wa wagombea kwa kuzingatia sheria hiyo inayosisitiza kwamba jinsia moja hairuhusiwi kupata zaidi ya theluthi mbili ya viti vya bunge"
"Jaji Anthony Ndung’u alitoa agizo hilo kufuatia ombi la wakili Adrian Kamotho ambaye anapinga uhalali wa uamuzi wa tume hiyo kutekeleza sheria hiyo"
"Jaji Antony Ndung’u wa mahakama kuu nchini Kenya ameeleza kuwa Kamotho amedhihirisha masuala mazito yanayohitaji kusikilizwa upesi katika kesi yake inayopania kudhibiti tume ya uchaguzi IEBC kutekeleza sheria hiyo inayovilazimisha vyama vya kisiasa nchini Kenya kufikia Alhamisi kuwasilisha sajili ya wagombea isiyoruhusu jinsia moja kupata zaidi ya theluthi mbili ya viti vya bunge"
"Katika uamuzi wake unaotoa nafasi kwa kesi hiyo kuendelea kusikilizwa siku tatu baada ya tume ya uchaguzi kuongeza muda kwa vyama vya kisiasa kutimiza mahitaji ya sheria hiyo la sivyo visiruhusiwe kuwa na wagombea katika uchaguzi mkuu Jaji Ndung’u ameeleza kuwa ameshawishika kuwa Bw Kamotho ametoa hoja zinazowiana na sheria"
"Mwenyekiti wa tume ya uchaguzi Wafula Chebukati wiki hii alieleza kuwa baadhi ya vyama vya kisiasa vilivyo na wagombea wengi havijawasilisha sajili inayozingatia sheria hiyo na hata baada ya kupewa muda zaidi hadi Mei tarehe 9 kurekebisha na kuwasilisha sajili inayozingatia sheria hiyo ya theluthi mbili, bado havijafuata sheria"
"Kamotho katika kesi yake mbele ya mahakama hiyo ameeleza kuwa mahitaji ya IEBC kulazimisha vyama vya kisiasa kutimiza masharti ya sheria hiyo ya jinsia ni ya kibaguzi na ina nia ya kuviacha nje vyama vya kisiasa kuelekea uchaguzi mkuu"
"Aidha wakili huyo anakariri kuwa IEBC kuendelea kusisitizia utekelezaji wa sheria hiyo ni uonevu mkubwa na juhudi zisizokuwa na maana kwa mfumo wa kidemokrasia nchini Kenya na kuitaka mahakama kudhibiti utekelezaji wa sheria hiyo"
"Vyama vya kisiasa nchini Kenya vinakabiliwa na ugumu wa kutimiza mahitaji ya usawa wa jinsia katika sajili zake za wagombea watakaowania nyadhifa mbalimbali za kisiasa katika uchaguzi huo wa Agosti 9 baada ya tume ya uchaguzi IEBC kukariri kuwa sheria hiyo ni sharti itimizwe baada ya vyama hivyo kufanya kura ya mchujo kuwapata wagombea"
"Tume hiyo imevionya vyama vya kisiasa kuwa itatupilia mbali orodha ya wagombea kutoka chama fulani cha kisiasa iwapo idadi ya wagombea wa kiume ni wengi mno kupita kiasi kinachohitajika kuliko idadi ya wagombea wa kike"
"Wakili wa mahakama kuu Danstan Omari anaeleza kuwa mahakama kwa sasa inayapa kipaumbele masuala yanayofungamana na uchaguzi wa Agosti 9 na kwa kiasi kikubwa huenda isiathiri kalenda ya matayarisho ya IEBC"
"IEBC inaeleza kuwa ikitokea chama cha kisiasa kitawasilisha orodha wa wagombea 290 wa nafasi ya ubunge kulingana na nafasi za kuchaguliwa si zaidi ya wagombea 193 wanastahili kuwa wa jinsia moja"
"Pia ikitokea kuwa chama cha kisiasa kitawasilisha orodha inayojumuisha wagombea 47 wa bunge la Seneti si zaidi ya wagombea 31 wanastahili kuwa wa jinsia moja"
"Vile vile ikitokea kuwa chama cha kisiasa kitawasilisha orodha inayojumuisha wagombea wasiofikia idadi ya maeneo yanayogombewa, sheria ya jinsia moja bado itatumika"
" "
"Facebook Forum"
"Viongozi hao chini ya mwavuli wa Baraza la Kitaifa la Ushauri la Waislamu wanadai kuwa Tume ya Huduma za Mahakama (JSC) haikumpa nafasi na muda wa kutosha wa kujitetea dhidi ya madai yaliolimbikizwa dhidi yake"
"Kwa mujibu wa vyanzo vya habari Rais Kenyatta anastahili kuunda jopo hilo ndani ya siku kumi na nne baada ya kupokea hati za JSC"
"Wakati jaji Said Juma Chitembwe akisubiri hatma yake kuamuliwa na jopo lililoundwa na rais Kenyatta, ndani ya kipindi cha siku kumi na nne baada ya kupokea hati za ushahidi kutoka kwa tume ya huduma za mahakama kwa mujibu wa kifungu cha sheria cha 168(b), viongozi wa dini ya kiislamu sasa wanadai jaji huyo anaandamwa"
"Mwenyekiti wa baraza hilo Sheikh Juma Ngao amedai kuwa jaji Said Juma Chitembwe hajapewa muda wa kutosha kujitetea"
"Aidha, Sheikh Ngao anaeleza kuwa ombi lake, tume ya huduma za mahakama, inastahili kufungua upya kipindi kingine cha jaji Chitembwe kuwasilisha ushahidi wa kina alionao kuhusu kesi inayomkabili"
"Jaji Said Juma Chitembwe, mwenye umri wa miaka 55, yuko kwenye hatari ya kuondelewa afisini baada ya tume hiyo ya huduma za mahakama nchini Kenya, Jumatano wiki iliyopita kupendekeza rais Kenyatta kubuni jopo la kuchunguza tabia na mienendo yake"
"JSC, katika hati ya ombi kwa rais, inasema kuwa imeridhishwa na ushahidi uliowasilishwa mbele yake na madai hayo yanafichua sababu za kuondolewa Chitembwe kazini na imeazimia kumtaka rais Kenyatta kumfukuza kazi kwa mujibu wa vigezo vya sheria, kwa tuhuma za utovu wa nidhamu na doa la kimaadili kutokana na msururu wa kanda zinazomnasa akihusishwa na tuhuma za ufisadi"
"Jaji Chitembwe, alikuwa mmojawapo wa wagombea wanaowania nafasi ya Jaji Mkuu kumrithi David Maraga aliyestaafu, baada ya kutimiza umri wa miaka 70 ambao ni ukomo wa kuhudumu kuwa jaji mkuu nchini Kenya"
"Lakini alibwagwa kwenye ugombea i huo na Martha Koome ambaye aliteuliwa kuwa jaji mkuu wa 15 na mwanamke wa kuanza kuwahi kuishika nafasi hiyo nchini Kenya, likiwa taifa huru"
"Imetayarishwa na mwandishi wetu Kennedy Wandera, Nairobi, Kenya"
"Facebook Forum"
"Serikali ya Marekani imesema inasimama pamoja na Burundi wakati ikikabiliana na shambulizi la Al-Shabaab hapo Mei 3 kwa wanajeshi wa Burundi ambao wanahudumu katika kikosi cha mpito cha Umoja wa Afrika nchini Somalia (ATMIS) katika kambi huko Ceel-Baraf nchini Somalia"
"Marekani kupitia taarifa iliyotolewa na wizara ya mambo ya nje pia imetuma salaam za dhati za rambi rambi kwa familia za wanajeshi ambao walipoteza maisha katika shambulizi hilo ikiwemo wale waliojeruhiwa na waliopotea"
" “Ujasiri wa wanajeshi wa Burundi kwa miaka mingi wamekuwa wakipambana dhidi ya ugaidi nchini somalia, Marekani bado itakuwa mstari wa mbele katika kuiunga mkono ATMIS na dhidi ya janga la ugaidi,” taarifa ilisema"
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Kenya imepeleka maelfu ya polisi na maafisa wengine wa usalama katika eneo lenye hali tete la kaunti ya Marsabit kufuatia kuzuka kwa ghasia za kikabila"
"Serikali inasema ukame, uchochezi wa kisiasa na kuwepo silaha kutoka nchi jirani ya Ethiopia vinastahili kulaumiwa kwa kudorora kwa hali ya usalama kwenye eneo la mpakani"
"Amri ya kutotoka nje wakati wa usiku imewekwa kwa mwezi ujao na zoezi la kusalimisha silaha linatarajiwa kuanza"
"Wizi wa ng’ombe umeongezeka sana huko Marsabit ambayo ni moja ya maeneo yaliyoathiriwa zaidi na ukame kote katika Pembe ya Afrika"
"Waziri wa Mambo ya Ndani wa Kenya amesema polisi wamekamata idadi kubwa ya silaha na risasi zilizoingizwa kimagendo kutoka kusini mwa Ethiopia ambako vikosi vya serikali vinapambana na waasi kutoka jeshi la ukombozi la Oromo"
" "
" "
" "
" "
" "
"Facebook Forum"
"Vyama vya kisiasa nchini Kenya viko kwenye hatari kwa wagombea wake katika uchaguzi mkuu wa Agosti 9 kuondolewa katika orodha ya wagombea iwapo vyama hivyo havitatimiza mahitaji ya sheria ya usawa wa jinsia tume ya uchaguzi Kenya (IEBC) imetangaza"
"Vyama hivyo vinakabiliwa na ugumu wa kutimiza mahitaji ya usawa wa jinsia katika usajili wake wa wagombea watakaowania nyadhifa mbalimbali za kisiasa katika uchaguzi mkuu baadae mwaka huu baada ya IEBC kukariri kuwa sheria inayohitaji jinsia moja kutokuwa na zaidi ya theluthi mbili ya viti vya bunge na nafasi nyingine za uteuzi ni sharti itimizwe baada ya vyama hivyo kufanya kura ya mchujo kuwapata wagombea"
"Kupitia taarifa kwa vyombo vya habari, tume hiyo imeeleza kuwa itatupilia mbali orodha ya wagombea kutoka chama fulani cha kisiasa iwapo idadi ya wagombea wa kiume ni wengi mno kupita kiasi kuliko idadi ya wagombea wa kike"
"Katika barua hiyo IEBC inaeleza kuwa ikitokea chama cha kisiasa kitawasilisha orodha wa wagombea 290 wa nafasi ya ubunge kulingana na nafasi za kuchaguliwa, si zaidi ya wagombea 193 wanastahili kuwa wa jinsia moja"
" Pia ikitokea kuwa chama cha kisiasa kitawasilisha orodha inayojumuisha wagombea 47 wa bunge la Seneti sio zaidi ya wagombea 31 wanastahili kuwa wa jinsia moja"
"Vile vile ikitokea kuwa chama cha kisiasa kitawasilisha orodha inayojumuisha wagombea wasiofikia idadi ya maeneo yanayogombewa, sheria ya jinsia moja bado itatumika"
"Kufikia Ijumaa vyama vya kisiasa nchini Kenya vinastahili kuwa vimewasilisha orodha hiyo ya wagombea lakini tume ya uchaguzi imetoa maelezo kuwa itavipa vyama hivyo saa 48 kurekebisha orodha kuafiki mahitaji ya sheria na iwapo bado vyama hivyo vitawasilisha orodha isiyofikia sheria hiyo orodha hiyo ya chama husika itaondolewa kabisa na chama hakitahusika katika uchaguzi mkuu wa Agosti 9"
"Maagizo ya IEBC yananuia kuwiana na maamuzi yaliotolewa na mahakama kuu kuitaka tume hiyo kufuatilia sheria ya jinsia katika uchaguzi mkuu kutii kanuni hiyo ambayo kwa kiasi kikubwa imeibua utata tangu kutekelezwa kwa Katiba ya 2010"
"Agatha Soltei ni Mwenyekiti wa Bodi ya Uteuzi katika chama cha Wiper Democratic Movement ameeleza kuna ugumu wa kuafiki sheria hiyo maana si idadi nyingi ya wagombea wa kike wamejitokeza kushiriki mchujo wa vyama au kushikilia nafasi za kisiasa"
"Bunge la Kenya wakati wote limekuwa katika hatari ya kuvunjwa baada ya aliyekuwa Jaji Mkuu David Maraga kumuandikia rais Uhuru Kenyatta kulivunja kwa kushindwa kutimiza sheria ya usawa wa jinsia, katika zaidi ya kipindi cha miaka mitano baada ya katiba kuidhinishwa mwaka 2010"
" Hata hivyo, Kenyatta alighairi ushauri huo hatua iliyolifanya bunge hilo kuelekea mahakamani kutafuta ufafanuzi zaidi na kumdhibiti rais Kenyatta kulivunja"
"Professa Hezron Mogambi, mfuatiliaji wa siasa za Kenya, anaeleza kuwa tangazo la IEBC ni hatari kwa vyama vya kisiasa kuelekea uchaguzi mkuu"
" Anaeleza kuwa huenda vyama visitimize masharti hayo kutokana na idadi ya chini ya wagombea wa kike waliojitokeza kugombea nafasi za ubunge"
"Facebook Forum"
