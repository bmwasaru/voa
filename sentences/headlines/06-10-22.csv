"
live
Duniani Leo Video Tube
"
"
Nchi zinazouza petroli duniani zapunguza uzalishaji kwa mapipa milioni 2 kwa siku
"
"
Nchi za Afrika kutumia mazungumzo ya ya COP27 Misri kutetea msimamo wa pamoja wa nishati
"
"
Ethiopia na vikosi vya Tigray wakubali mwaliko wa AU kushiriki mazungumzo ya amani
"
"
Walimu Rwanda wasema  hatua imepigwa kuhakikisha haki na mahitaji yao yanaboreshwa
"
"
Mawaziri wa Utalii kutoka mataifa 50 wakutana Arusha kujadili sekta hiyo
"
"
Rwanda: Wanahabari watatu waachiliwa huru baada ya kuzuiliwa jela kwa miaka minne
"
"
Tanzania: Mahakama yatupilia mbali kesi ya Wamaasai dhidi ya serikali
"
"
Mradi wa Total wa bomba la mafuta Tanzania: 'unamadhara yasiyokubalika kwa mazingira na binadamu '
"
"
Elon Musk akubaliana na Twitter kuhusu ununuzi wa mtandao wake
"
"
Wadau wa sekta ya utalii wakutana Arusha
"
"
Ulimwengu waadhimisha siku ya kimataifa ya walimu.
"
"
Kenya: Mvutano kuhusu nani kiongozi halisi wa walio wengi Bungeni
"
"
Kwa Undani: Korea kaskazini imeendelea kufyatua makombora ya masafa marefu licha ya onyo kutoka kwa Marekani, Japan na Korea kusini
"
"
Mkutano wa hali ya hewa wa utangulizi kabla ya COP27 wamalizika Kinshasa
"
"
Wajasiriamali Mombasa wauza pikipiki mpya rafiki kwa mazingira
"
"
Wananchi waeleza wasiwasi wao juu ya bidhaa ya mchele iliyowasili Comoro
"
"
Mkutano wa hali ya hewa wa utangulizi kabla ya COP27 wamalizika Kinshasa
"
"
Wataalam: Changamoto za waishio na ugonjwa wa sickle cell duniani ni kubwa
"
"
Salaam za rambirambi zamiminika kufuatia Kifo cha nyota wa Gangsta's Paradise, Coolio
"
"
Kimbunga Ian chaleta hasara kubwa jimboni Florida na maeneo mengine
"
"
Wabunge wepya wa Kenya wajadili kurudishiwa marupurupu kabla ya hata kushughulikia masuala ya kiuchumi.
"
"
Ruto aahidi kuchangia masuala muhimu ya Afrika Mashariki, kuendeleza amani
"
"
Uchaguzi Mkuu 2022: Mahakama ya Juu Kenya yaanza kusikiliza kesi nane zinazopinga ushindi wa Ruto
"
"
Kenya: Odinga asema ataheshimu maamuzi ya mahakama
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Waislamu milioni 21 wa madhehebu ya Shia waadhimisha siku ya Arbaini mjini Karbala, Iraq
"
"
UN: Njaa huenda ikatokea nchini Somalia
"
"
Utovu nidhamu kingono wagundulika ulikuwa wa kimfumo katika ligi ya wanawake Marekani
"
"Hatua ambayo inaweza kusaidia Moscow kulipia vita vyake vinavyoendelea na Ukraine na kuumiza nafasi ya Rais wa Marekani Joe Biden kupunguza zaidi bei ya mafuta ya petroli kwa madereva wa Amerika"
"Kupunguzwa huko kwa uzalishaji kulionekana kama kemeo kwa Biden, ambaye alitembelea Saudi Arabia mnamo Julai katika kile ambacho sasa kimegeuka kuwa juhudi ya bure kumshawishi mzalishaji mkubwa wa pili wa mafuta duniani baada ya Marekani kukataa kupunguza uzalishaji"
"Maafisa wa Ikulu ya Marekani walishambulia uamuzi wa Vienna wa nchi 23 ambazo ni za muungano wa OPEC+, ambao wachambuzi wanasema unaweza kuongeza hatari ya mdororo wa kiuchumi duniani katika miezi ijayo"
" Bei ya mafuta yasiyosafishwa imekuwa ikishuka kwa miezi kadhaa kwenye soko la dunia lakini imepanda katika siku za hivi karibuni kwa kutarajia kupunguzwa kwa uzalishaji wa OPEC"
" "
"Facebook Forum"
"Msimamo wa Kiafrika, uliokosolewa na mashirika ya mazingira, unaweza kufunika mazungumzo ya hali ya hewa ya kimataifa huko Sharm El-Sheikh ya kutaka kuendeleza mkutano uliopita wa Glasgow na kufikia malengo ya ufadhili wa mataifa tajiri kwa nchi masikini ambazo ziko nyuma sana katika kutimiza ahadi ya dola bilioni 100 zilizoahidiwa kwa mwaka ikufikia mwaka 2020"
"Tunatambua kuwa baadhi ya nchi zinaweza kutumia nishati ya mbadala ya mabaki ya wanyama na mimea kwa sasa, lakini si suluhu moja inayofaa kwa wote, alisema Amani Abou-Zeid, Kamishna wa Umoja wa Afrika (AU) wa Miundombinu na Nishati"
"Sio wakati wa kuwatenga, lakini ni wakati wa kuandaa suluhisho kwa muktadha,aliiambia Reuters kando ya mkutano wa mafuta na gesi"
"Utafiti wa kiufundi wa AU uliohudhuriwa na nchi 45 za Afrika tarehe 16 Juni uliopatikana na Reuters ulieleza kuwa mafuta na makaa ya mawe yatachukua jukumu muhimu katika kupanua upatikanaji wa nishati ya kisasa katika muda mfupi hadi muda wa kati"
"Facebook Forum"
"Mazungumzo hayo yanayotarajiwa kufanyika mwishoni mwa juma hili nchini Afrika Kusini, yatakuwa ya kwanza rasmi, kati ya pande hizo mbili tangu vita vilipozuka Novemba 2020, vyanzo viwili vya kidiplomasia vilisema"
"Mzozo huo umeua maelfu ya raia na kuondoa mamilioni ya watu"
" Pande zote mbili hapo awali zilisema zimejiandaa kushiriki katika mazungumzo ya upatanishi yanayosimamiwa na AU lakini mapigano makali yameendelea kushuhudiwa katika eneo la Tigray, kaskazini mwa Eritrea"
"Serikali ya Ethiopia ""imekubali mwaliko huu ambao unaambatana na msimamo wetu wa kanuni kuhusu utatuzi wa amani wa mzozo huo na haja ya kuwa na mazungumzo bila masharti,"" Redwan Hussein, mshauri wa usalama wa taifa wa Waziri Mkuu Abiy Ahmed, alisema kwenye Twitter"
"Katika taarifa vikosi vya Tigray vilisema vimekubali mwaliko huo, na kuomba ufafanuzi kuhusu ni nani walioalikwa kama washiriki, waangalizi na wadhamini"
"Facebook Forum"
"Sikukuu hii imeadhimishwa wakati walimu wakiendelea kufurahia shughuli kubwa iliyofanywa na serikali ya Rwanda kuboresha maisha yao"
"Ni mwezi uliopita tu ambapo serikali ya Rwanda ilitangaza nyongeza ya mishahara ya walimu kwa kiwango cha asilimia 85%"
" Sasa wakati walimu wakiadhimisha siku hii, mafanikio haya hawakosi kuyataja"
"Licha ya nyongeza hii ya mishahara serikali kwa miaka mingi sasa imekuwa ikiongeza kiasi cha mabilioni ya faranga kwenye chama cha kuweka na kukopa maarufu kama mwalimu SACCOS nchini Rwanda"
"Kutokana na mafanikio haya baadhi ya walimu wanasema sasa macho yataelekezwa katika matumizi ya sayansi ya teknolojia hasa kwenye suala la ufundishaji"
"Mkuu wa chuo kikuu huria cha Kigali Dk"
"Rusibana Claude amesema kwamba kuboresha maisha ya mwalimu kuna athari chanya kwa sababu kunainua pia kiwango cha elimu inayotolewa kwa sababu sasa mwalimu anafanya kazi kwa kuridhika na maisha anasema ""Jambo la kwanza mwalimu ni mtu ambaye ndiye chimbuko la maarifa na ujuzi tunaouna duniani kila mtu mwenye kufanya jambo la maana amepitia kwenye mikono ya mwalimu sasa unaboresha maisha ya mtu kama huyu maana yake si kwamba unampa hadhi tu lakini unainua kiwango cha kile anachokitoa kwa jamii"""
"Kwa upande mwingine wiki iliyopita serikali ya Rwanda ilitoa amri ya kuweka viwango sawa vya ada ya shule kwa shule zote za serikali kuanzia msingi hadi sekondari, suala hili liliwafurahisha pia wazazi"
"Hata hivyo siku hii pia inaadhimishwa kukiwa bado na baadhi ya changamoto kubwa ikiwa ni suala la idadi kubwa ya wanafunzi kwa baadhi ya shule"
"Facebook Forum"
"Mkutano huo unaoshirikisha pia wataalam na watafiti wa masuala ya utalii duniani unafanyika wakati ambapo nchi mbalimbali duniani ambazo uchumi wake unategemea utalii ikiwemo Tanzania bado zinafanya jitihada kubwa kuimarisha sekta za utalii baada ya kuathiriwa kwa kiasi kikubwa na Covid- 19"
"Akifungua mkutano huo, Waziri Mkuu wa Tanzania Kasim Majaliwa alisema serikali inaendelea kufanya kila linalowezekana kuimarisha sekta hiyo"
"""Mwaka 2019 kabla ya mlipuko wa janga la Uviko 19 mapato yatokanayo na sekta ya utalii nchini Tanzania yalifikia dola za kimarekani Bilioni 2"
"9 na kuzalisha ajira za moja kwa moja na zisizokuwa za moja kwa moja milioni 2"
"5,"" alisema"
"""Na katika kipindi hicho sekta ya utalii ilichangia wastani wa asilimia 17"
"2 ya pato ghafi la taifa,"" aliongeza"
"Aidha waziri huyo Mkuu aliwaeleza washiriki wa mkutano huo kuwa Tanzania inaendelea kuongeza nguvu katika kulinda na kuhifadhi utalii wa rasilimali za asili na kuhakikisha unaendelea kuwanufaisha wananchi wa nchi hiyo na taifa kwa ujumla"
"""Hatua hii ni kielelezo tosha cha matokeo ya ushirikiano uliopo kati ya Tanzania na Jumuiya za kimataifa ikiwemo shirika la utali duniania hasa katika kuendelea sekta muhimu ya Utalii pamoja na masuala ya uhifadhi,"" alisema"
"Kwa upande wake katibu wa shirika la utalii Duniani kamisheni ya Afrika Bw Zurab Pololikashvili alisema pamoja na changamoto zilizopo bado kuna umuhimu wa kuendelea na utalii na akaipongeza Tanzania kwa kuendelea kuimarisha misingi ya uhifadhi na utalii"
"""Nafurahi na kufarijika kufika Tanzania kwa mara ya kwanza, nchi ambayo inasifika kwa kitovu cha utali duniania ,baada ya janga la kovidi wakati sasa umefika wa kuinu sekta hii na kuhakikisha inasaidia masuala ya kiuchumi na kijamii,"" alisema"
"Shirika la utalii duniani ambalo kwa sasa makao yake makuu yako Uhispania Lilianzishwa mwaka 1946 mjini London, nchini Uingereza na Tanzania ilijiunga na shirika hilo mwaka 1975"
"-Ripoti imetayarishwa na Asraji Mvungi, VOA, Arusha, Tanzania"
"Facebook Forum"
"Wanahabari hao watatu, Damascene Mutuyimana, Shadrack Niyonsenga na Jean Baptiste Nshimiyimana, walikamatwa mwezi Oktoba mwaka 2018 wakati wa msako mkali dhidi ya wakosoaji wa serikali ya Rais Paul Kagame wanaotumia mtandao wa Youtube"
"Watatu hao walikuwa wanafanya kazi kwenye televisheni ya Iwacu inayopitisha matangazo yake kwa Youtube, na walishtakiwa kwa kuchochea uasi, kusambaza habari za uongo kwa nia ya kujenga hisia ya kimataifa ya uadui dhidi ya Rwanda na kuchapisha taarifa na picha za uongo"
"Lakini mahakama ya mjini Kigali ya majaji watatu iliwafutia mashtaka yote, na kuamua kuwa waendesha mashtaka walishindwa kutoa ushahidi wa kutosha"
"“Upande wa mashtaka ushahidi uliowasilisha haukutosha kwa uhalifu ambao washtakiwa hao watatu wanatuhumiwa"
" Lazima waachiliwe,” mahakama iliamua"
"Wanahabari hao hawakuwepo mahakamani wakati wa uamuzi huo"
"Wakili wao Jean Paul Ibambe ameiambia AFP kwamba amepokea kwa furaha kuachiliwa kwao"
" "
"Facebook Forum"
"Vikundi vya haki za binadamu vilisema uamuzi wa mahakama umepeleka ujumbe wa kutisha kuwa wenyeji ambao wanaweza kuondolewa katika makazi yao kwa madai ya kuhifadhi mazingira"
"Serikali ilisema vijiji vinne ya Wamaasai viko ndani ya mipaka ya Hifadhi ya Taifa ya Serengeti, ambayo hapo awali ilitengwa chini ya utawala wa kijeshi wa Uingereza kwa uwindaji lakini ikatengwa tena kwa ajili ya hifadhi ya mazingira na tawala zilizokuja baadae"
"Mvutano wa umiliki wa ardhi kati ya wanakijiji wa jamii ya kimaasai na Uongozi wa Hifadhi ya Taifa ulianza mwaka 2012 lakini baadae mwaka 2017 serikali iliagiza wakazi hao waondoke na majeshi ya usalama baadae yaliwaondoa kwa nguvu"
"Mwaka 2018, Mahakama ya Kikanda ya Afrika Mashariki ilitoa amri ya muda kusitisha kuondolewa Wamaasai, hadi hukumu itakapotolewa"
"Vikundi vya haki za binadamu na jamii za Wamaasai wanasema wanavijiji wako nje ya wigo wa hifadhi hiyo, na kuwa wanavijiji walikuwa waathirika wa kamatakamata ya mabavu iliyofanywa na polisi ikikusudia kuwaondoa kutoka katika ardhi yao ya asili ili kutoa fursa kwa watalii wanaowinda pembe na kudhibiti mazingira"
"Siku ya Ijumaa, majaji watatu wa Mahakama ya Afrika Mashariki waliandika katika hukumu yao kuwa kesi hiyo haikuwa na hoja, wakisema Wamaasai hao walishindwa kuonyesha kuwa kuondolewa huko kulifanyika nje ya mipaka ya hifadhi hiyo"
"Walisema sehemu kubwa ya ushahidi huo wa madai ya ukatili na utumiaji nguvuza kupitiliza ilikuwa uvumi na hauwafikiani"
"Mwakilishi wa jamii ya Wamaasai alisema wanavijiji watakata rufaa"
"“Hatujaridhishwa na uamuzi huu na tunaamini mahakama imefanya makosa katika kuchambua ushahidi tuliotoa,” alisema Jebra Kambole, aliyekuwa anawawakilisha Wamaasai katika hukumu hiyo ya mpito"
"Fiore Longo kutoka taasisi ya Survival International, watetezi wa haki za wazawa, alisema hukumu ya mahakama ilikuwa ni pigo kwa Wamaasai na wazawa duniani kote"
"Mahakama imetoa ishara tosha kwa jumuiya ya kimataifa kuwa ukandamizaji wa haki za binadamu na kuondolewa katika makazi dhidi ya wenyeji ni kitendo cha kuvumiliwa iwapo kinafanyika kwa minajili ya kulinda mazingira,” Longo alisema"
"Tanzania imekuwa kwa muda mrefu ikikosolewa na jumuiya ya kimataifa kwa kutumia nguvu kupita kiasi dhidi ya Wamaasai"
" Mwaka 2015, Bunge la Ulaya lilipitisha azimio kulaani serikali kwa kukiuka haki zao za kibinadamu"
"Serikali ya Tanzania hata hivyo imekanusha kuwa imekiuka haki zao za kibinadamu"
"Chanzo cha habari hii ni shirika la habari la Reuters"
"Facebook Forum"
"Total na Kampuni ya Kitaifa ya China ya Mafuta (CNOOC) zimesaini mkataba wa dola bilioni 10 mapema mwaka huu kuendeleza vitalu vya mafuta Uganda na kusafirisha mafuta ghafi kupitia bomba lenye urefu wa kilomita 1,445 (Maili 900) hadi Bandari ya Tanga iliyoko katika Bahari ya Hindi"
"Mradi huo mkubwa umekabiliwa na upinzani mkubwa kutoka kwa wanaharakati na vikundi vya mazingira, wakisema unahatarisha maisha ya maelfu ya watu na kuharibu mifumo dhaifu ya mazingira katika kanda"
"Ripoti hiyo ya asasi ya kiraia ya Friends of the Earth and Survie(Survival) ilisema bomba hilo litatoa hadi tani milioni 34 za hewa chafu ya kaboni kila mwaka kuchafua mazingira – kwa wingi zaidi kuliko ukichanganya gesi chafu zinazozalishwa viwandani nchini Uganda na Tanzania"
"Imetahadharisha miundo mbinu ya usafirishaji wa mafuta ghafi Afrika Mashariki ina hatari ya kuleta ajali kubwa ya kuvuja mafuta katika pwani ya Tanzania na huenda ikaleta madhara kwa maeneo yanayohifadhiwa ya baharini, na kutishia usalama wa zaidi ya kilomita za mraba 2,000 za hifadhi za asili” katika nchi yenye viumbe hai mbalimbali"
"Ripoti hiyo ilisema jamii zimelazimika kutoa ardhi zao “kwa kulazimishwa na kwa bei isiyo ya haki… kuipa ushirika wa EACOP unaoongozwa na Total"
”
"Watu hao wanakabiliwa “na ucheleweshaji wa muda mrefu” kupata fidia zao, imeongeza ---” miaka mitatu hadi minne kwa wengi wa wale walioathiriwa”"
"Asasi za kiraia zilisema TotalEnergies walikuwa “ hawajatekeleza hatua za kutosha kusitisha ukiukaji huu”, na kuhitimisha kuwa “ itagharimu maisha ya binadamu, hali ya hewa na mazingira kwa kutekelezwa mradi mkubwa huu wa Total kitu hakikubaliki”"
"Wakijibu tuhuma hizi, Total Energies walisema “watafanya kila kinachowezekana mradi huu uwe ni mfano kwa kuuweka wazi, kugawana maslahi, uchumi na maendeleo ya jamii, maendeleo endelevu, uhamasishaji wa utunzaji wa mazingira na kuheshimu haki za binadamu"
"FILE - Bunge la Ulaya likikutana Sept"
" 14, 2022, huko Strasbourg, eastern France"
"Mwezi iliyopita, Bunge la Umoja wa Ulaya lilipitisha azimio lililokuwa limeeleza wasiwasi kuhusu ukiukaji wa haki za binadamu"
”
"Haya ni pamoja na “ kufungwa kimakosa kwa watetezi wa haki za binadamu, kusimamishwa shughuli za asasi za kiraia kiholela, kuhukumiwa kwenda jela kiholela na kuondolewa kwa mamia ya watu kutoka katika ardhi zao bila ya fidia ya haki na ya kutosha"
”
"Siku ya Jumanne, polisi mjini Kampala iliwakamata wanafunzi kadhaa wa Uganda wakati wakiandamana dhidi ya mradi huo"
"Rais wa Uganda Yoweri Museveni"
"Kikundi cha Kampeni cha StopEACOP kimetaka wanafunzi hao “waachiwe mara moja”"
"Mtatibu Omar Elmawi alisema:” Inasikitisha kuwa katika zama zetu, raia wasiokuwa na hatia wanakamatwa kwa sababu wanatumia haki zao za kupaza sauti"
" juu ya mradi wa EACOP na madhara itakayosababisha kwa watu, mazingira na hali ya hewa"
”
"Azimio la Bunge la Ulaya lilisema zaidi ya watu 100,000 walikuwa hatarini kukoseshwa makazi yao kutokana na bomba la mafuta na kutaka watu hao wafidiwe vya kutosha"
"Pia imehimiza TotalEnergies kuchukua mwaka mzima kabla ya kuzindua mradi huu kufanya uchambuzi yakinifu iwapo kuna njia mbadala “ya kulinda viumbe hai na vyanzo vya maji iliyobora zaidi katika maeneo ya Uganda na Tanzania"
"Chanzo cha habari hii ni shirika la habari la AFP"
" "
" "
"Facebook Forum"
" Musk ametoa pendekezo hilo katika barua ambayo kampuni ilifichua kwa tume ya Marekani ya usalama na mabadilishano, hatua ambayo imekuja chini ya kipindi cha wiki mbili kabla ya kesi baina ya pande zote mbili kuanza kusikilizwa katika jimbo la Delawere "
"Musk alidai kwamba Twitter ilitoa hesabu ya chini, ya akaunti ghushi kwenye jukwaa lake, huku Twitter kwa upande wake ikishtaki Musk kwa kukiuka makubaliano ya ununuzi"
" Hata hivyo katika taarifa Twitter ilisema kwamba ilikusudia kukamilisha makubaliano hayo kwa dola 54"
"20 kwa kila hisa"
"Uuzaji wa hisa za Twitter ulisimamishwa kwa muda wakati taarifa hiyo ikisubiriwa"
" Hata hivyo uuzaji ulirejea tena Jumanne jioni,wakati dhamani ya hisa ikipanda kwa asilimia 22, na kufikia dola 52"
" "
"Facebook Forum"
"Dkt Ruto, ambaye anatarajiwa kuapishwa Septemba 13, hakudokeza chochote kuhusu mabadiliko yoyote makubwa ya sera ya mambo ya nje kutoka ile ya mtangulizi wake Uhuru Kenyatta"
" Sherehe za kuapishwa kwake zitafanyika katika uwanja wa michezo wa Kasarani mjini Nairobi"
"Dkt Ruto anachukua kijiti cha kuiongoza Kenya huku kukiwa na changamoto na fursa nyingi nchi humo, kikanda na eneo kubwa la Pembe ya Afrika"
"Anaweza kutumia mafanikio ya kidiplomasia ya mtangulizi wake – Uhuru Kenyatta – yaliyofanyika katika muingiliano wa kikanda na kuiweka Kenya katikati ya amani ya kikanda na miradi ya kiusalama, au kuamua kufuata njia yake mwenyewe kwa kutumia fagio jipya la kisiasa na kiuchumi"
"Rais anayeondoka madarakani Uhuru Kenyatta"
"Katika ilani yake ya kisiasa, Dkt Ruto anasema chama chake cha Kenya Kwanza Alliance kina nia ya dhati kwa muingiliano wa kikanda ambao utaifanya Kenya kituo muhimu katika kanda hiyo"
"“Serikali ya Kenya Kwanza itahakikisha kuwa nchi inaheshiwa na kuthaminiwa kote ulimwenguni"
" Itahamasisha mahusiano ya kirafiki na jirani zake, itachukua nafasi ya mbele katika masuala ya kikanda na barani Afrika, itashirikiana na washirika wake wa kimataifa, na kuendelea kuimarisha ahadi zetu kwa jumuiya ya kimataifa,” ilani hiyo inaeleza katika kifungu cha sera ya mambo ya nje"
"Jamhuri ya Kidemokrasia ya Congo bado ni changamoto"
" Wakati Uhuru alikuwa amefuata sera ya kupunguza vita upande wa mashariki mwa DRC, Dkt Ruto anaanza kutoka hatua isiyotabirika katika mahusiano yake na nchi ya pili kubwa barani Afrika na kiongozi wake, Felix Tshisekedi"
"Rais Félix Tshisekedi wa DRC akiwa na Rais Uhuru Kenyatta wa Kenya, mjini Nairobi, Februari 6, 2019"
" (Twitter/Uhuru Kenyatta)"
"Rais Kenyatta alikuwa kati ya viongozi wachache wa Afrika waliohudhuria kuapishwa kwa Rais Tshisekedi mjini Kinshasa wakati viongozi wengine wa Afrika na Umoja wa Afrika (AU), walikuwa na shaka kuhusu ushindi wake dhidi ya Martin Fayulu"
"Hivi karibuni Rais Kenyatta alikuwa mwenyeji wa wakuu wa nchi wanachama za Jumuiya ya Afrika Mashariki kujadili kuzorota kwa usalama huko mashariki mwa DRC na kufanya bidii kuundwa kwa Kikosi cha Dharura cha Afrika Mashariki, na upelekaji wa wanajeshi nchini DRC"
"Pia aliweka nia ya dhati ya kutuliza hali ilivyo huko mashariki mwa DRC kwa kupeleka wanajeshi 200 wa Jeshi la Ulinzi la Kenya (KDF) kukabiliana na wanamgambo wanaosababisha vurugu kwa raia na kutishia uwepo wa walinda amani wa Umoja wa Mataifa"
"Chanzo cha habari hii ni gazeti la “The East African” linalochapishwa Kenya"
" "
"Facebook Forum"
"Kiongozi wa Azimio Raila Odinga ambaye ndiye mlalamikaji mkuu katika kesi hii ameweka wazi shutuma dhidi ya tume ya uchaguzi IEBC kwa kusimamia mchakato uliosababisha kupunguzwa kwa kura zake na idadi sawa ya kura hizo kuongezwa katika kura za William Ruto, ambaye ametangazwa kuwa Rais mteule na IEBC"
"Mahakama hiyo ya majaji 7 imesikia kuwa mfumo wa teknolojia ya uchaguzi wa IEBC uliingiliwa na raia wa kigeni wakiwemo raia wa Venezuela na watu wengine akiwemo msaidizi binafsi wa Wafula Chebukati ambaye aliingia katika mfumo huo ingawa hakutangazwa kwenye gazeti rasmi la serikali"
"Katika uwasilishaji uliofanyika Jumatano mbele ya Jaji Mkuu Martha Koome na majaji Philomena Mwilu, Dkt Smokin Wanjala, William Ouko, Isaac Lenaola, Mohammed Ibrahim, na Njoki Ndungu, mawakili wa Bw Odinga na Martha Karua ambao ni James Orengo, Julie Soweto, Philip Murgor, Pheroze Nowrojee na Paul Mwangi, wameieleza mahakama kuwa uchaguzi wa urais uliofanyika Agosti 9 hauafiki viwango vya kisheria kwa mujibu wa Kifungu cha 138 (3) (c) na 138 (10) cha katiba ya Kenya"
"Bw Orengo, katika tathmini yake iwapo Rais Mteule aliyetangazwa alipata kura 50%+1 ya kura zote zilizopigwa, ameeleza kuwa hesabu hiyo ilitokana na hesabu isiyo sahihi ya jumla ya kura zilizopigwa kama ilivyotangazwa na IEBC kwani kuna jumla ya zaidi ya kura 140,000 ambazo hazijulikani zilipo na kwamba kulikuwa na udanganyifu wa hali ya juu"
"Bw Orengo, anadai kuwa katika uchaguzi huu palikuwa na hila na njama na mpango wa makusudi kudukua mfumo wa kiteknolojia wa tume ya uchaguzi na kuwekwa matokeo bandia"
"Na kuhusu iwapo kulikuwa na tofauti zisizoelezeka kati ya kura zilizopigwa kwa wagombea urais na nafasi nyingine za uchaguzi, iwapo kulikuwa na tofauti kati ya Fomu 34A zilizowekwa kwenye Tovuti ya Umma ya IEBC"
" Na jingine kuwa Fomu 34A zilizopokelewa katika Kituo cha Kitaifa cha Kujumlisha Kura ya urais katika ukumbi wa Bomas na kuhusu iwapo kulikuwa na tofauti kati ya Fomu 34A zilizotolewa kwa mawakala wa vyama katika Vituo vya Kupigia Kura, Julie Soweto ameieleza mahakama kuwa takwimu zilizopo kwenye fomu zimefanyiwa ujanja na ni tofauti kabisa licha ya kuwa na nembo, mihuri na saini za mawakala wa vyama"
"Aidha, ameeleza kuwa katika vituo vyote 41 vya kupigia kura vilivyochukuliwa kama sampuli na kuambatanishwa na hati ya kiapo, kura za Bw Odinga zilipunguzwa na kupewa Bw Ruto, lakini idadi ya wapiga kura ilisalia ilivyo, hasa katika majimbo ya Bomet, Kiambu, Kakamega, Nairobi na Baringo"
"Mgombea urais na makamu wake wa Azimio la Umoja, One Kenya, Raila Odinga na Martha Karua"
"Mfano, Soweto anadai, kuwa Nakala za fomu 41 za 34A ambazo zinaonyesha hitilafu kubwa za kura kutoka Bomet, Kiambu na Kakamega zilizopewa mawakala zinatofautiana na zile za IEBC na zilizowasilishwa katika Kituo cha Kitaifa cha Kujumlisha kura, Bomas jijini Nairobi"
" Ameeleza mahakama kuwa zaidi ya kura 33,000 zimepunguziwa Bw Odinga na kuongezewa Ruto"
"Na iwapo teknolojia iliyotumiwa na IEBC ilikidhi viwango vya uadilifu, uthibitisho, usalama na uwazi ili kuhakikisha matokeo sahihi na yanayoweza kuthibitishwa, na iwapo kulikuwa na ujanja wa upakiaji na usambazaji wa Fomu 34A kutoka vituo vya kupigia kura hadi seva ya IEBC, Philip Murgor amewaeleza majaji hao kuwa mfumo wa teknolojia ya uchaguzi wa IEBC uliingiliwa na raia wa kigeni wakiwemo raia wa Venezuela na watu wengine akiwemo msaidizi wa kibinafsi wa Wafula Chebukati aitwaye Dickson Kwanusu ambaye aliingia katika mfumo huo ingawa hakutangazwa kwenye gazeti rasmi la serikali, na kuhakiki fomu 1, 743 za 34A zilizo na matokeo ya kura kutoka vituo vya kupigia kura"
"Bw Murgor pia, ameeleza kuwa kuna ushahidi kwamba fomu zilizokuwa zinawekwa kutoka vituo vya upigaji kuwa, zilikuwa zinazuiliwa zinapakuliwa na kuwekwa upya na maelezo mapya baada ya kubadilishwa katika muundo unaoweza kuhaririwa"
" Kwa mfano, Abdi Dahir, ambaye hajatangazwa kwenye gazeti rasmi la serikali, pia anadaiwa kuhakiki fomu 659 za 34A"
"Aidha, Murgor anaeleza kuwa kulikuwa na ufikiaji wa mbali kwa mfumo wa IEBC siku 3 baada ya shughuli ya kupiga kura kukamilika, huku Okiya Omtatah akisema katika ushahidi wake kuwa hali hiyo ilisababisha kutupwa kwa kura zipatazo 508,647 ambazo zilimwezesha Ruto kufikia alama ya asilimia 50%+1"
"Ripoti ya amri kwa tume ya uchaguzi kuwezesha ufikiaji wa seva yake, nakala za sera yake ya usalama ya mfumo wa teknolojia inayojumuisha nenosiri na maingilio kwenye seva hiyo, watumizi wa nenosiri la usimamizi wa mfumo huo, watumiaji wa mfumo na viwango vya ufikiaji, na mawasiliano yaliofanyika kwenye seva hiyo pamoja na nakala halali za Fomu 34A na 34B Kitabu cha 2 zilizotumiwa katika uchaguzi pamoja na kufunguliwa kwa masanduku ya kura katika vituo 15 ili kukaguliwa, kuchunguzwa na kuhesabiwa upya katika majimbo ya Kericho, Mombasa, Nandi na Nyandarua ili kuthibitisha madai kuwa kura ziliibiwa, itawasilishwa mahakamani Alhamisi"
"Imetayarishwa na mwandishi wetu Kennedy Wandera, Nairobi, Kenya"
"Facebook Forum"
" "
"Timu ya wanasheria ya Odinga imefungua kesi ikidai kuwa timu inayofanya kazi na Naibu Rais William Ruto ilidukua mfumo wa uchaguzi na kubadilisha picha halisi za fomu za matokeo ya vituo vya uchaguzi kwa zile zilizoghushiwa, hivyo kuongeza idadi ya kura za Ruto katika uchaguzi wa Agosti 9"
"Ruto, ambaye alitangazwa rais mteule, amekanusha shutuma hizo"
" Tume ya uchaguzi imegawanyika na kuwasilisha majibu yenye kukinzana – makamishna wanne wamekataa kuyatambua matokeo, na mwenyekiti na wengine wawili wamekubaliana na matokeo"
"Jopo la Majaji Maarufu wa Afrika limewasili nchini Kenya kufuatilia kesi ya kupinga matokeo ya uchaguzi wa Urais Kenya 2022, ambapo kongamano linafanyika kabla ya kesi kuanza kusikilizwa Jumanne"
"Kesi ya kupinga matokeo iliyofunguliwa na mgombea urais Raila Odinga, kati ya wagombea wanane wengine, anapinga matokeo ya upigaji kura wa Agosti 9 ambapo Makamu Rais William Ruto alitangazwa Rais mteule kwa kupata asilima 50"
"49 ya kura"
"Dkt Ruto alitangazwa mshindi huku makamishna wanne wa tume ya uchaguzi IEBC, walimshutumu mwenyekiti Wafula Chebukati kwa kuuteka mchakato huo na kufanya maamuzi ya kumtangaza mshindi peke yake"
"Jopo la wanachama wa Safu ya Majaji wa Afrika (AJJF) linaongozwa na Jaji Mkuu mstaafu wa Tanzania Mohammed Chande Othman"
"Majaji wengine ni Lillian Tibatemwa -Ekirikubinza wa Mahakama ya Juu ya Uganda, Ivy Kamanga kutoka Mahakama ya Juu ya Rufaa ya Malawi, Moses Chinhengo kutoka Mahakama ya Rufaa, Lesotho, na Henry Boissie Mbha, Rais wa Mahakama ya Uchaguzi ya Afrika Kusini"
" "
"Facebook Forum"
"Kati yao ni waandishi wa habari kadhaa wenye weledi ambao walitafuta hifadhi nchini Thailand"
"Baadhi tangu wakati huo wameondoka au kwenda kuishi kwingineko, lakini wengine walibakia Thailand, wakiishi kwa hofu ya polisi kuwakamata au kuwarejesha Myanmar"
"“Hadhi yao ya ukazi wa muda mrefu ni changamoto kubwa sana ya kuwa uhamishoni, wala haijalishi mahali gani wako,” mwandishi wa muda mrefu wa Myanmar Aung Naing Soe, hivi sasa anaishi Thailand, alisema katika mahojiano"
"Juhudi kadhaa zimeanzishwa na jumuiya za vyombo vya habari nchini Thailand kwa ajili ya waandishi wa habari wanaotokea Myanmar, wakiwapa msaada wa kifedha na wa kisheria ili waweze kuendelea kuendesha operesheni zao za habari hapa, au angalau waepuke kusumbuliwa na mamlaka husika"
"Aung Naing Soe, hata hivyo, ambaye ana uzoefu na waandishi walioko uhamishoni, alisema mengi yanaweza kufanywa"
"“Itakuwa ni jambo jema endapo kuna taasisi zozote zinazoweza kuwasaidia kupata hadhi ya kisheria ya uhamiaji kwa kuwasaidia kupata ukaazi katika nchi ya tatu kuliko kuwasaidia kurejea kupitia mpaka wa Thailand-Myanmar kisheria,” alisema"
"“Waandishi wengi wa Myanmar walioko uhamishoni hawana nyaraka halali hivyo wanahitaji kupumzika na pia msaada wa matibabu ya afya ya akili"
”
"Bila ya kujua nani atafuatia"
"Thailand imekuwa ni kituo kikuu na sehemu ya mpito kwa wale wanaokimbia ghasia huko Myanmar kwa miongo kadhaa"
" Mapinduzi ya mwaka jana yalileta wimbi jipya la wakimbizi, wakiwemo waandishi, licha ya wanaofuatilia kusema ni vigumu kusema wangapi bado wako nchini Thailand"
"“Baadhi waliondoka mapema, kama Machi 2021,” Johanna Son, ambaye anaendesha Reporting ASEAN, mtandao unaofuatilia matukio ya haki za raia huko Myanmar na eneo hilo, alisema"
" “Wengine walijaribu kufanya iwezekane, baadhi waligundua kuwa haiwezekani au siyo busara kubakia na kubahatisha maisha yao"
”
"Chavarong Limpattamapanee, rais wa Baraza la Habari la Taifa la Thailand alikadiria kuwa waandishi wa habari takriban 180 waliokuwa wamekimbia mapinduzi mwaka 2021 wako Thailand, wengi wao wako kaskazini, katika maeneo ya mpakani kama vile Mae Sot"
"“Na karibu wote kati yao wanaogopa sana, kugunduliwa na kukamatwa,” amesema"
"Thailand haijasaini Mkataba wa Wakimbizi wa Umoja wa Mataifa, ambao unazikataza serikali kuwarejesha wakimbizi katika nchi zao kama wanakabiliwa na vitisho kwa uhai wao"
"“Wale walioingia Thailand kisheria na wanataka kubakia wanakabiliwa na changamoto kubwa ya kuendelea kuwa na hadhi ya kisheria,” Phil Robertson, naibu mkurugenzi wa shirika la Human Rights Watch, kitengo cha Asia, amesema"
" “Wakati wengine waliokuwa wamevuka kirahisi mpakani wanakabiliwa na vitisho vya kukamatwa kwa kuingia kinyume cha sheria, na kuna uwezekano wa kurejeshwa Myanmar, wakati wowote"
" "
" "
"Facebook Forum"
"Katika maadhimisho ya siku ya Uhuru wa Habari Duniani, waandishi na watetezi wa haki za binadamu wameonya kuhusu vitisho kwa uhuru wa habari na demokrasia kwa kutoa habari za uongo, hotuba za chuki na propaganda kupitia teknolojia ya digitali"
"Katika tukio maalum kuadhimisha siku hiyo , mkuu wa haki za binadamu katika Umoja wa Mataifa, Michelle Bachelet alitoa heshima kwa ushujaa na azma ya waandishi wa habari ambao wanaendelea kufanya kazi huku wakikabiliwa na ongezeko la manyanyaso, vitisho, na hatari kwa maisha yao"
"Bachelet alielezea kuwa mwaka jana waandishi wa habari 55 waliuwawa"
" Mwaka huu, anasema waandishi wa habari sita na mfanyakazi mmoja kwenye chombo cha habari aliuliwa huko Mexico na waandishi wa habari wengine 12 wameuawa nchini Ukraine tangu Russia ilipoivamia nchi hiyo hapo Februari 24 ameonya kuhusu ongezeko la nyenzo za upelelezi, kama vile Pegasus au Candiru, ambavyo vinaingilia kwa ndani vifaa vya watu na maisha yao"
"“Matumizi ya udukuzi katika mitandao umepelekea kukamatwa, kutishiwa na hata kuuawa kwa waandishi wa habari"
" Imehatarisha vyanzo vyao"
" Inaziweka hata familia zao katika hatari"
" Kukabiliana na hatari hizi, waandishi wa habari mara nyingi wanachukua njia hatari za kujizuia"
”
"Mshindi wa tuzo ya mwaka ya Amani ya Nobel, mwandishi wa habari wa Russia, Dmitry Muratov, anasema Russia inakabiliwa na mustakbali uliovunjika kwasababu ya Rais Vladimir Putin"
" Anasema uharibifu wa vyombo huru chini ya utawala wa Putin, na propaganda dhidi ya Ukraine, zimekuwa ni muhimu katika kuchochea uvamizi wa Russia"
"Mshindi mwenza wa tuzo hiyo mwaka jana, mwandishi wa habari wa Ufilipino, Maria Ressa anakiri kuhusu ukandamizaji wa ukweli uliofanywa na Putin ambapo imewezekana kwake kuanzisha vita nchini Ukraine"
"“Bila ya takwimu huwezi kupata ukweli"
" Bila ya ukweli huwezi kupata uaminifu"
" Bila ya uaminifu hatushirikiani uhalisia"
" Hakuna kanuni za sheria"
" Hakuna demokrasia"
" Waandishi wa habari, watetezi wa haki za binadamu – mtu yeyote anashambuliwa, mtu yeyote anaweza kulengwa"
" Sisi hatuna ulinzi katika vita vya habari,” anasema Ressa"
"Ressa anasema propaganda inakuwa na mchango katika kuwatia khofu watu na kuwasilisha takwimu za uongo"
" Anaonya kuwa watu ambao wanaamini uongo ndiyo sahihi, ni watu ambao wanaweza kudhibitiwa"
" Anaonya pale ukweli unapoharibiwa, demokrasia nayo huharibiwa"
" "
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Dunia inapoadhimisha siku ya uhuru wa vyombo vya habari na uhuru wa kujieleza Jumanne, shirika la kutetea haki za waandishi habari la Waandishi wasio na Mpaka RSF linasema mvutano unaongezeka kutokana na vurugu kwenye utoaji wa habari"
"Ripoti ya shirika hilo lenye makao yake mjini Paris inaonya kwamba kutokana na ukosefu wa kanuni za kusimamia utandawazi wa kutoa habari kwenye mitandao kumekuwepo na ongezeko marudufu la habari za uwongo na propaganda, mivutano katika vyombo vya habari na kusababisha migawanyiko ndani ya nchi na kati ya nchi na nchi kwenye kiwango cha kimataifa"
"Ripoti hiyo imeorodhesha pia hali ya uhuru wa habari katika zaidi ya nchi 180, na kati ya nchi zinazoongoza ni zile za Scandinavia za Norway, Denmark Sweden na Filand pamoja na Estonia"
"Na zile zilizoko chini katika orodha ni Korea Kaskazini ikifuatiwa na Eritrea, Iran na Turkmenistan"
"Kwa upande wa nchi za Afrika Ushelsheli ndio inaongoza kwa uhuru wa vyombo vya habari na ni miongoni mwa nchi 7 zenye uhuru wa kuridhisha, ikiwa pamoja na Namibia, Afrika kusini, Cape Verde, Ivory Coast Burkina Faso na Sierra Leone"
"Kwa Afrika mashariki Tanzania imeshuhudia kufunguka kwa uwanja wa uhuru wa habari lakini Kenya kuimarika zaidi katika uhuru huo ikipanda kutoka nafasi ya 102 hadi 62"
" Ripoti inaeleza Rwanda Burundi hali imekuwa nzuri kidogo lakini Uganda ikishuhudia kubanwa kwa uhuru wa kusema na uhuru wa waandishi habari"
" "
"Facebook Forum"
"Umoja wa Mataifa inasema njaa nchini Somalia huenda ikatokea baadaye mwaka huu"
" Mkuu wa masuala ya kibinadamu katika Umoja wa Mataifa, Martin Griffiths, amesema kwamba kama hatua madhubuti hazitachukuliwa na jumuiya ya kimataifa kuhusu hali ya njaa ambayo duniani haijaiona kwa miaka kadhaa wataiona hali hiyo hivi sasa"
"Takriban watu milioni moja nchini Somalia wamekoseshwa makazi kutokana ukame mbaya sana kuwahi kutokea kwa miongo kadhaa ambao umeathiri eneo kubwa sana la Pembe ya Afrika ikiwa ni pamoja na Ethiopia na Kenya"
"Mkuu wa masuala ya kibinadamu katika Umoja wa Mataifa, Martin Griffiths alisema kwamba hali aliyoiona kwenye hospitali moja nchini Somalia katika siku za karibuni ilikuwa mbaya sana hajawahi kuiona katika muda wa miaka 50 ya kazi za kibinadamu"
"“Hili halijawahi kutoka hapo kabla nchini Somalia"
" Kwahiyo picha zote ambazo tumekuwa nazo "
" Hii ni hali isiyo na kifani, ni kwasababu hiyo ndiyo maana tunapiga debe na kutikisa miti na kujaribu kupata msaada wa kimataifa katika misingi ya mtizamo, matarajio na uwezekano na khofu ya njaa inakuja Pembe ya Afrika"
" Hapa nchini Somalia, huenda ikawa kwanza, lakini Ethiopia na Kenya kwa hakika haziko nyuma sana,” amsema Griffiths"
"Mwakilishi wa UNICEF nchini Somalia, Wafaa Saeed Abdelatef alisema kwamba “takriban nusuya watoto walio na umri wa chini ya miaka mitano” huenda “wakakumbwa na utapiamlo uliokithiri"
”
"Aliongezea kwamba hivi sasa watu milioni nne na nusu hivi sasa wana hitaji “msaada wa dharura wa maji” hata wakati ambapo hali inatabiriwa itakuwa mbaya sana kwa msimu mwingine wa mvua, wakihofia hautaleta afueni"
"Wafaa anasema""Utapiamlo umefikia viwango ambavyo havina kifani"
" Tuna watoto milioni moja na nusu, hii ni karibu nusu ya watoto walio na umri wa chini ya miaka mitano, huenda wakakumbwa na utapiamlo uliokithiri na kati ya hao, watoto laki tatu na nusu watahitaji matibabu kwa utapiamlo mbaya sana"
”
"Msemaji wa UNHCR Shabia Mantoon alisema kwamba hali inavyozidi kudorora pia kuna ongezeko la wanwake na watoto kukumbwa na manyanyaso ya kijinsia kwa vile wanahitajika “kutembea mwendo mrefu sana ili kuweza kupata maji na sehemu ya kujihifadhi"
”
"Familia zilizokimbia ukame upande wa kusini mwa Somalia wakiwa katika kambi ya hifadhi mjini Mogadishu, Somalia, Feb"
" 18, 2017"
"Familia zenye njaa nchini Somalia zimekuwa zikitembea kwa siku kadhaa au wiki kupitia njia zenye ardhi kavu wakitafuta misaada"
"Familia nyingi zimezika watu wao wakiwa njiani"
"Hata wanapofika kwenye kambi nje ya maeneo ya mjini, wanakuta misaada michache au hakuna kabisa misaada"
" Msemaji wa UNICEF anaelezea zaidi"
"""Wanawake na watoto wanalazimishwa kutembea mwendo mrefu n mbali sana kutafuta fursa za maji na makazi, wakikumbana na hatari ya manyanyaso ya kijinsia"
" Wakati ukame unazidi kuongezeka, wasi wasi wa ulinzi unazidi kuongezeka na hatari ya manyanyaso ya kijinsia na kingono nayo yanaongezeka pia"
" Watoto wengi pia wamelazimika kuacha shule kuzisaidia familia zao kupata kipato cha kila siku na"
" Kutafuta maji na ardhi za malisho, na kuongezeka zaidi kwa hatari za ndoa za kulazimishwa au familia kutengana,"" anasema shabia Mantoo"
"Uhaba wa maji nchini Somalia"
"Mkurugenzi wa kanda wa baraza la wakimbizi la Denmark, Audrey Crawford alisema kwamba kina mama wengi ambao amezungumza nao “wamewazika watoto wao siku za nyuma” kutokana na utapiamlo au ugonjwa"
"kiasi cha watu milioni moja nchini Somalia wamekoseshwa makazi kwasababu ya ukame mbaya sana kutokea katika miongo kadhaa, na kusukumwa na mabadiliko ya hali ya hewa"
"Kwa kuongezea, uvamizi wa Russia nchini Ukraine umeelezewa kama ni janga kwa Somalia, ambayo imeathiriwa sana na uhabari wa misaada wa kibinadamu wakati wafadhili wa kimataifa wakiilenga Ulaya"
" Audrey Crawford anafafanua zaidi"
"""Zaidi ya watu milioni moja wamekoseshwa makazi ndani ya nchi hadi hivi sasa mwaka huu"
" wengi wao"
" Walitembeea kwa siku takriban kumi wakitafuta chakula na maji, waliwasili kwa hakika wakiwa hawana kitu na hali zao zimedhoofu huku watoto wakiwa na utapiamlo au watoto wao wamefariki"
" Kina mama wengi ambao nimezungumza nao, ama awali wamewazika watoto wao, ama kwa kuharisha au surua katika kambi ambazo zina msongamano mkubwa sana au wamekufa njiani kwasababu ya utapiamlo,” anasema Audrey Crawford"
"Tangazo rasmi la njaa ni nadra na linaonya kwamba msaada mdogo sana umepatikana na umefika kwa kuchelewa"
" "
"Facebook Forum"
"Shirikisho la soka la Marekani liliagiza uchunguzi ufanyike na aliyekuwa kaimu Mwanasheria Mkuu wa Marekani Sally Yates na kampuni ya wanasheria baada ya wachezaji wa zamani wa ligi ya wanawake Sinead Farrelly na Mana Shim kujitokeza na madai ya unyanyasaji na kulazimishwa kingono tangu miaka kumi iliyopita"
"Lakini ilikuwa wazi matatizo yalikuwa yameenea"
" Makocha wakuu watano kati ya 10 kwenye ligi msimu uliopita walitimuliwa au kujiuzulu kutokana na madai ya utovu wa nidhamu"
"Paul Riley, ambaye alikanusha kuhusika na madai hayo, alifukuzwa mara moja katika nafasi yake kama kocha mkuu wa North Carolina Courage, na Kamishna wa Ligi ya soka ya Wanawake Marekani-NWSL Lisa Baird akajiuzulu"
"Facebook Forum"
"
live
Duniani Leo Video Tube
"
"
Nchi zinazouza petroli duniani zapunguza uzalishaji kwa mapipa milioni 2 kwa siku
"
"
Nchi za Afrika kutumia mazungumzo ya ya COP27 Misri kutetea msimamo wa pamoja wa nishati
"
"
Ethiopia na vikosi vya Tigray wakubali mwaliko wa AU kushiriki mazungumzo ya amani
"
"
Walimu Rwanda wasema  hatua imepigwa kuhakikisha haki na mahitaji yao yanaboreshwa
"
"
Mawaziri wa Utalii kutoka mataifa 50 wakutana Arusha kujadili sekta hiyo
"
"
Rwanda: Wanahabari watatu waachiliwa huru baada ya kuzuiliwa jela kwa miaka minne
"
"
Tanzania: Mahakama yatupilia mbali kesi ya Wamaasai dhidi ya serikali
"
"
Mradi wa Total wa bomba la mafuta Tanzania: 'unamadhara yasiyokubalika kwa mazingira na binadamu '
"
"
Elon Musk akubaliana na Twitter kuhusu ununuzi wa mtandao wake
"
"
Wadau wa sekta ya utalii wakutana Arusha
"
"
Ulimwengu waadhimisha siku ya kimataifa ya walimu.
"
"
Kenya: Mvutano kuhusu nani kiongozi halisi wa walio wengi Bungeni
"
"
Kwa Undani: Korea kaskazini imeendelea kufyatua makombora ya masafa marefu licha ya onyo kutoka kwa Marekani, Japan na Korea kusini
"
"
Mkutano wa hali ya hewa wa utangulizi kabla ya COP27 wamalizika Kinshasa
"
"
Wajasiriamali Mombasa wauza pikipiki mpya rafiki kwa mazingira
"
"
Wananchi waeleza wasiwasi wao juu ya bidhaa ya mchele iliyowasili Comoro
"
"
Mkutano wa hali ya hewa wa utangulizi kabla ya COP27 wamalizika Kinshasa
"
"
Wataalam: Changamoto za waishio na ugonjwa wa sickle cell duniani ni kubwa
"
"
Salaam za rambirambi zamiminika kufuatia Kifo cha nyota wa Gangsta's Paradise, Coolio
"
"
Kimbunga Ian chaleta hasara kubwa jimboni Florida na maeneo mengine
"
"
Wabunge wepya wa Kenya wajadili kurudishiwa marupurupu kabla ya hata kushughulikia masuala ya kiuchumi.
"
"
Ruto aahidi kuchangia masuala muhimu ya Afrika Mashariki, kuendeleza amani
"
"
Uchaguzi Mkuu 2022: Mahakama ya Juu Kenya yaanza kusikiliza kesi nane zinazopinga ushindi wa Ruto
"
"
Kenya: Odinga asema ataheshimu maamuzi ya mahakama
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Waislamu milioni 21 wa madhehebu ya Shia waadhimisha siku ya Arbaini mjini Karbala, Iraq
"
"
UN: Njaa huenda ikatokea nchini Somalia
"
"
Utovu nidhamu kingono wagundulika ulikuwa wa kimfumo katika ligi ya wanawake Marekani
"
