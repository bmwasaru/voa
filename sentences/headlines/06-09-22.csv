"
live
Duniani Leo Video Tube
"
"
Kenyatta akosoa uamuzi wa mahakama wa kutupilia mbali kesi ya Odinga
"
"
Liz Truss anachukua nafasi ya Boris Johnson leo Jumanne
"
"
Rais 35 wa Burkina Faso wameuawa Jumatatu; serikali ya mpito imesema
"
"
Mwenyekiti wa IEBC: Mahakama imeniondolea lawama zote
"
"
Marekani yampongeza Ruto
"
"
Mshambuliaji wa kujitoa muhanga aua watu sita kwenye ubalozi wa Russia mjini Kabul
"
"
Ukraine yaomba 'kupewa msaada wa juu' kuzuia madhara ya kiuchumi Ulaya
"
"
Liz Truss kukutana na Malikia Elizabeth
"
"
Nyota ya Raila Odinga kuwa rais wa Kenya ‘imezima’
"
"
Wachambuzi wasema kwamba mahakama ya juu ya Kenya imeweka historia.
"
"
Mahakama ya juu ya Kenya yahalalisha ushindi wa Ruto
"
"
Ruto aahidi kushirikiana na wapinzani wake
"
"
Kwa Undani: Raila alikosea wapi, na Ruto alifanya nini ndipo akashinda urais?
"
"
Mahakama ya Juu Kenya yaidhinisha ushindi wa William Ruto kuwa Rais wa tano
"
"
Raila Odinga asema anaheshimu uamuzi wa mahakama
"
"
Mahakama ya Juu Kenya yaidhinisha ushindi wa William Ruto kuwa Rais wa tano
"
"
Mahakama yaendelea kusikiliza ombi la Odinga kutaka kura zibatilishwe
"
"
Monkeypox yaendelea kusumbua DRC
"
"
Ulimwengu wamkumbuka Princess Diana
"
"
Biden aeleza masikitiko yake juu ya mashambulizi mapya dhidi ya FBI
"
"
Uchaguzi Mkuu Angola 2022: Kumbukumbu ya Daftari la Mwandishi
"
"
Uchaguzi Mkuu 2022: Mahakama ya Juu Kenya yaanza kusikiliza kesi nane zinazopinga ushindi wa Ruto
"
"
Kenya: Odinga asema ataheshimu maamuzi ya mahakama
"
"
Majaji maarufu wa Afrika wawasili Kenya kufuatilia kesi ya kupinga matokeo ya uchaguzi
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Uchaguzi Mkuu Angola August 24 2022: Vuguvugu la uchaguzi linaendelea
"
"
Kenyatta ashauri makamu wake ajiuzulu
"
"
Marekani kuwapa tuzo ya heshima wanawake mashujaa wa Afrika
"
"Katika ujumbe uliorekodiwa na kuwekwa kwenye mtandao wa You Tube, Kenyatta hata hivyo ameonekana kukosoa uamuzi wa mahakama ya juu uliotupilia mbali kesi ya kupinga ushindi wa William Ruto"
"Kesi hiyo iliwasilishwa na Raila Odinga wa muungano wa Azimio"
" Kiongozi mkuu wa muungano wa Azimio ni rais Uhuru Kenyatta"
"“Hatua ya kukabidhi madaraka imeanza, ikisimamiwa na kamati iliyoundwa kufanikisha shughuli hiyo, na iliyoanza kazi Agosti tarehe 10"
" Nia yangu ni kuhakikisha kwamba shughuli ya kupokezana madaraka inafanyika kwa njia nzuri kabisa,” amesema Uhuru"
"Hotuba ya Uhuru haijamtaja Ruto wala kumtumia ujumbe wa kheri njema, lakini anataka “wakenya kudadisi zaidi uamuzi wa mahakama ya juu uliotupilia mbali kesi ya Raila Odinga”"
" "
"Amedai kwamba “uamuzi wa mahakama haulingani na matarajio ya wakenya kuhusu uchaguzi wa urais na matokeo yake”"
" "
"Taasisi za kikatiba zinastahili kujaribiwa"
" "
"Uhuru amesema kwamba ni “jukumu la kila mkenya kudadisi kwa undani kabisa na kutafuta ukweli kuhusu maamuzi yanayofanywa na taasisi za kikatiba na kuzifanyia majaribio ili kuhakikisha kwamba maamuzi yanayotolewa ni sawa”"
"“Je, inahusu hesabu au namna ya kufikia hesabu hiyo? Mchakato huo unafuata kanuni za demokrasia? Je, taasisi inaweza kutoa maamuzi yanayotofautiana kuhusu jambo moja katika mazingira tofauti bila kuchunguzwa?” ameendela kuuliza maswali katika video iliyowekwa kwenye mtandao"
"Kenyatta amesema kwamba uamuzi wa mahakama haulingani na uamuzi uliotolewa mwaka 2017, mahakama hiyo ilipofutilia mbali ushindi wake"
"Mahakama ya juu ya Kenya ilifutilia mbali ushindi wa Uhuru Kenyatta mwaka 2017 baada ya Raila Odinga kuwasilisha ushahidi kwamba uchaguzi huo ulikumbwa na dosari chungu nzima"
"Uhuru Kenyatta amemuunga mkono Raila Odinga katika uchaguzi wa mwaka huu 2022 licha ya ahadi aliyokuwa ametoa kwamba angemuunga mkono naibu wake Dr"
" William Ruto wakati anapomaliza muda wake wa mihula miwili madarakani"
" "
"Facebook Forum"
"Liz Truss atachukua nafasi ya Boris Johnson kama Waziri Mkuu wa Uingereza siku ya Jumanne akisafiri kumwona Malkia Elizabeth huko Scotland kabla ya kuteua mawaziri wa vyeo vya juu katika baraza lake la mawaziri ili kushughulikia mzozo wa kiuchumi na kuunganisha chama chake kilichogawanyika"
"Truss alimshinda mpinzani wake Rishi Sunak katika upigaji kura wa wanachama wa uwongozi wa chama cha Conservative na kuahidi kupunguza kodi na kuwasaidia watu kulipa bili zao za nishati wakati Uingereza inakabiliwa na shida ya nishati inayoongezeka"
" “Asante kwa kuweka Imani yako kwangu kukuongoza na kujitoa kwa ajili ya nchi yetu nzuri, Truss alisema"
" Nitachukua hatua shupavu kutuvusha sote katika nyakati hizi ngumu, kukuza uchumi wetu na kuibua uwezo wa Uingereza”"
"Atamrithi Boris Johnson ambaye alilazimika kutangaza kujiuzulu mwezi Julai baada ya kashfa iliyoshuhudia uungwaji mkono kwa utawala wake ukipungua na mawaziri kujiuzulu na kulazimika yeye kujiuzulu"
"Facebook Forum"
"Takribani raia 35 waliuawa na 37 walijeruhiwa kaskazini mwa Burkina Faso siku ya Jumatatu wakati gari lililokuwa kwenye msafara lilipokanyaga bomu lililotegwa barabarani"
"Serikali ya mpito ilisema katika taarifa kwamba Msafara wa ugavi uliosindikizwa kuelekea mji mkuu Ouagadougou ulikanyaga bomu hilo kati ya miji ya kaskazini ya Djibo na Bourzanga eneo ambalo wanamgambo wa Kiislam wameongeza mashambulizi dhidi ya vijiji, polisi na kambi za wanajeshi wa nchi za nje tangu mwaka 2015"
"Walinzi waliofuatana na msafara huo walilinda eneo hilo haraka na kuchukua hatua za kuwasaidia waathiriwa, serikali ya kijeshi ilisema katika taarifa"
" Ukosefu wa usalama umeongezeka katika kanda ya sahel huko Afrika magharibi mnamo muongo mmoja sasa huku makundi yenye uhusiano na makundi ya al-Qaida na Islamic State (IS) yakizidi kupata nguvu na kuua maelfu ya watu na kuwalazimisha zaidi ya watu milioni moja kuyahama makazi yao licha ya kuwepo kwa wanajeshi wa kigeni na walinda amani wa Umoja wa Mataifa"
"Hasira kutokana na kuongezeka kwa mashambulizi kulichochea mapinduzi ya kijeshi dhidi ya rais wa zamani wa Burkina Faso, Roch Kabore hapo mwezi Januari"
"Facebook Forum"
"Baada ya majaji wa mahakama ya juu nchini Kenya, kwa sauti moja wametupilia mbali kesi iliyowasilishwa na Raila Odinga na wengine kupinga ushindi wa William Ruto uliotangazwa na IEBC, mwenyekiti wa tume hiyo Wafula Chebukati ameeleza kuwa hatua hiyo ya mahakama imemuondolea shutuma za kuboronga uchaguzi huo"
"Chebukati wakati akizungumza na waandishi wa habari jijini Nairobi, ameeleza kuwa licha ya maafisa wa tume hiyo kupitia mateso, vitisho na visa vya kutekwa nyara, tume hiyo imesimama kidete na kutekeleza wajibu wake kwa mujibu wa sheria"
"Aidha, ameeleza kuwa uchaguzi ni mchakato wala si tukio la siku moja na kukariri kuwa uamuzi wa mahakama ni ushahidi wa kutosha kuwa tume hiyo imeandaa uchaguzi huru, wa haki, wazi na wa kuaminika ambao ulitimiza matakwa ya kidemokrasia kwa raia wa Kenya"
"Jopo la majaji 7 wamekubaliana kwamba uchaguzi ulikuwa huru na haki"
"Majaji saba wa mahakama ya juu, wote kwa kauli moja wameamuru kuwa uchaguzi wa Kenya wa urais wa Agosti 9 umeafiki viwango vya kisheria na kwamba Dr"
" William Ruto, alitangazwa inavyostahili kwa kupata kura asilimia 50%+1 ya kura zote zilizopigwa, huku ikikariri kuwa teknolojia iliyotumiwa na IEBC ilikidhi viwango vya uadilifu, uthibitisho, usalama na uwazi ili kuhakikisha matokeo sahihi na yanayoweza kuthibitishwa"
"Mahakama hiyo imeeleza kuwa mwenyekiti wa tume ya IEBC Wafula Chebukati hastahili kujilimbikizia majukumu ya kuendesha mchakato wa kuthibitisha matokeo ya kura ya urais, lakini hatua za mwisho mwisho za makamishna wanne waliopinga matokeo hayo, ni za kutiliwa shaka"
"Kenyatta ahutubia taifa kupitia you tube"
"Rais Uhuru Kenyatta, katika hotuba iliyorekodiwa, kwa taifa, ameeleza kuwa serikali yake itawezesha kipindi cha mpito kwa njia rahisi ilivyo kisheria, kukabidhi madaraka kwa utawala unaokuja"
"Kenyatta hata hivyo amewataka wakenya kuwa macho na kuwawajibisha majaji kwa maamuzi yao"
"Bila kumtaja naibu wake kwa hotuba hiyo, kando na kuwataka Wakenya wote kuheshimu taasisi zinazowalea viongozi wapya, ameeleza kuwa anawatakia heri viongozi wote waliochaguliwa, lakini anawataka kuwajibikia maslahi ya umma"
"Hesabu za IEBC mwaka 2022"
"Mnamo Agosti 15, 2022, mwenyekiti wa IEBC Wafula Chebukati alimtangaza Dr"
" William Ruto kuwa mshindi wa uchaguzi wa urais kwa kupata kura milioni 7"
"81 ikiwa ni asilimia 50"
"49 na Odinga akiwa na kura milioni 6"
"94 ikiwa ni asilimia 48"
85
"Odinga alipinga matokeo hayo katika mahakama kuu"
"Mahakama imetupilia mbali kesi hiyo Septemba 5 2022 kwa kukosa ushahidi"
"Chebukati amewaambia waandishi wa habari kwamba mfumo wa uchaguzi wa digitali wa IEBC ulifanyiwa majaribio kwa muda wa miaka 5 ili kuhakikisha kwamba uchaguzi wa mwaka 2022 unakuwa huru na haki"
"“Tulianza kutayarisha mfumo huu punde baada ya uchaguzi wa mwaka 2017 na tulifanyia majaribio ya kila mara na kuutumia katika zaidi ya chaguzi ndogo 40,” amesema Chebukati"
"Waliohusika na mauaji ya afisa wa IEBC waajibishwe"
"Tume huru ya mipaka na uchaguzi IEBC inataka wahusika wote katika dhuluma, kushambulia na mauaji ya maafisa wake, wakamatwe na kushitakiwa"
"Afisa wa IEBC Daniel Musyoka alitekwa nyara akiwa kazini na baadaye kupatikana akiwa ameuawa"
"Ghasia pia zilitokea kwenye ukumbi wa kuhesabu na kuhakiki kura za urais wa Bomas, wanasiasa wakiwashambulia makamishna wa IEBC, mda mfupi kabla ya matokeo ya urais kutanganzwa"
" Makamishna wa IEBC waliripotiwa kujeruhiwa"
"""Hakuna mtu yeyote amekamatwa kufikia sasa kwa kushambulia wafanyakazi wa IEBC"
" Hakuna hata shirika la kutetea haki za kibinadamu limeshutumu mashambulizi na mauaji hayo"
" Kufanya kazi na tume ya uchaguzi haistahili kuwa hukumu ya kifo,” amesema Chebukati"
"Imetayarishwa na Kennedy Wandera, VOA, Nairobi"
" "
" "
"Facebook Forum"
"Waziri wa mambo ya nje wa Marekani Anthony Blinken, amesema katika taarifa kwa vyombo vya habari kwamba anatarajia kwamba ushirikiano kati ya Kenya na Marekani utaimarika chini ya uongozi wa Ruto"
"Blinken vile vile amemshukuru mpinzani mkubwa wa Ruto, ambaye ni Raila Odinga kwa kukubali uamuzi wa mahakama"
"“Tunampongeza Raila Odinga kwa kukubali uamuzi wa mahakama ya juu"
" Uchaguzi ulio huru na amani, na hatua ya kufuata mkondo unaofaa kusuluhisha migogoro kupitia kwa taasisi zilizopo ili kukuza demokrasia,” amesema Blinken"
"Odinga aliwasilisha kesi mahakamani kupinga ushindi wa Ruto lakini kesi hiyo imetupiliwa mbali kwa kukosa ushahidi"
"Ujumbe wa Uingereza"
"Waziri wa Uingereza anayehusika na maswala ya Afrika Vicky Ford, amesema kwamba Uingereza inatarajiwa kufanya kazi na Dr"
" William Ruto ili kuimarisha zaidi ushirikiano kati ya nchi hizo mbili"
"Ford amesema kwamba “Kenya na viongozi wake wameweka mfano mzuri sana kwa ulimwengu kwa jumla kwa kuandaa uchaguzi ulio huru na wazi kabisa"
”
"Museveni azungumza na Ruto "
"Rais wa Uganda Yoweri Museveni ameandika ujumbe wa Twitter na kusema kwamba amezungumza na Ruto moja kwa moja na kumtakia kila la heri katika majukumu yake kuiongoza Kenya"
"“Nina matumiani mengi kwamba tutashirikiana na Ruto katika kutimiza maslahi ya Jumuiya ya Afrika mMshariki"
" Mungu aibariki Kenya,” ameandika Museveni"
"Ujumbe wa Umoja wa Afrika"
"Mwenyekiti wa Tume ya Umoja wa Afrika Moussa Faki Mahamat amesema kwamba “anampongeza sana rais mteule wa Kenya William Ruto kama rais wa 5 wa Jamhuri ya Kenya na kumpongeza Raila Odinga kwa kuheshimu maamuzi ya mahakama”"
"Naye makamu rais wa Ghana Mahamudu Bawumia amesema, “kila la heri kwa rais mteule wa Kenya William Ruto unapochukua uongozi wa taifa la Kenya tunalolipenda"
" Mungu akuongoze katika kila hatua unayochukua”"
"Facebook Forum"
"Gaidi asiyejulikana alilipua bomu wakati mwanadiplomasia wa Russia alipotoka nje na kutangaza majina ya raia wa Afghanistan wanaoomba visa ambao walikuwa kwenye foleni, vyombo vya habari vya serikali ya Russia vimeripoti, vikinuku wizara ya mambo ya nje na mashahidi"
"Hatma ya mwanadiplomasia huyo haikufahamika mara moja"
" Msemaji wa polisi, Khalid Zadran amesema gaidi wa kujitoa muhanga aliendesha shambulio hilo lakini aliuawa na walinda usalama wa Afghanistan kabla ya kuwafikia aliwowalenga"
"Facebook Forum"
"Waziri wa Mambo ya Nje wa Ukraine Dmytro Kuleba alisema “uchokozi wa kijeshi dhidi ya Waukraine, usaliti wa nishati dhidi ya raia wa EU” unaofanywa na Russia ndiyo wakulaumiwa kwa “ongezeko la bei na gharama za matumizi katika nchi za EU"
”
"“Suluhisho: msaada wa juu kwa Ukraine ili tuweze kumshinda Putin haraka iwezekanavyo na asiweze kuidhuru Ulaya tena,” Kuleba alitweet"
"Msemaji wa Kremlin Dmitry Peskov aliwaambia waandishi kuwa vikwazo vya Magharibi vilikuwa “vinasababisha matatizo” kuweza kukarabati bomba la Nord Stream 1, ambalo kampuni kubwa ya nishati ya Russia, Gazprom ililifunga wiki iliyopita ikisema imebaini kuwa mafuta yanavuja"
"Nchi za Ulaya ambazo zimepeleka silaha kadhaa kwa serikali ya Kyiv na kuwapa mafunzo wapiganaji wake zimeishutumu Russia kutumia usambazaji wa nishati waliyonunua kutoka Moscow kama silaha"
"“Matatizo ya usambazaji wa gesi yamejitokeza kwa sababu ya vikwazo vilivyowekwa na nchi za magharibi kwa nchi yetu, ikiwemo Ujerumani na Uingereza,” Peskov alisema"
"Kundi la nchi tajiri zaidi duniani (G7) zimependekeza kuweka kiwango cha bei kwa mafuta yanayouzwa na Russia ili kudhibiti faida inayopata Russia ambayo inasaidia kudhamini juhudi za vita vya Russia huko Ukraine"
"Russia, nayo imejibu, itaacha kuuza mafuta kwa nchi yoyote itakayo weka kiwango cha bei kama hicho"
"Chansela wa Ujerumani Olaf Scholz aliahidi Jumapili kuwa Ujerumani itafanikiwa kukabiliana na hali hii wakati wa baridi, akiuambia mkutano wa waandishi mjini Berlin, “Russia imesita kuwa mshirika wa kutegemewa katika nishati"
”
"Scholz alitangaza mpango wa unafuu wa dola bilioni 65 ambao unajumuisha malipo ya mara moja kwa kila kaya, nafuu ya kodi kwa viwanda ambavyo vinatumia kiwango kikubwa cha mafuta na fursa za usafiri wa umma wa bei nafuu"
"Serikali ya Berlin pia imepanga kudhamini raia wake kiwango fulani cha umeme cha bei ya chini zaidi"
"Baadhi ya taarifa za habari hii zinatokana na mashirika ya habari ya AP, AFP na Reuters"
" "
" "
"Facebook Forum"
"Truss na aliyekuwa Waziri wa Fedha Rishi Sunak walikuwa wanagombea nafasi hiyo ya juu katika chama"
"Atapochukua madaraka, Truss atakuwa anakabiliwa na kudorora kwa uchumi wa Uingereza na kupanda kwa gharama za nishati"
"Waziri Mkuu Boris Johnson alitangaza Julai kuwa ataachia madaraka baada ya serikali yake ilipokumbwa na kashfa, kama vile kuvunja baadhi ya kanuni za serikali yake za kudhibiti COVID-19"
"Jumanne, Truss atasafiri kwenda Scotland, ambako Malkia Elizabeth atamkaribisha rasmi kuunda serikali"
"Baadhi ya taarifa hii inatokana na mashirika ya habari ya AP na Reuters"
"Facebook Forum"
"Hii imekuwa mara ya 5 kwa Raila Odinga, mwenye umri wa miaka 77, kugombea urais"
"Odinga aligombea urais mara ya kwanza mwaka 1997 ambapo alimaliza katika nafasi ya tatu nyuma ya Daniel Arap Moi na Mwai Kibaki"
"Alijiondoa kwenye kinyang’anyiro cha urais mwaka 2002 na kumuunga mkono Mwai Kibaki dhidi ya Uhuru Kenyatta"
"Mwaka 2007, Raila Odinga aligombea urais dhidi ya Mwai Kibaki na akapata kura milioni 4"
"35 dhidi ya milioni 4"
"58 za Mwai Kibaki"
" Maandamano yalitokea, ghasia na mauaji ya maelfu ya watu"
" Kesi ilifunguliwa katika mahakama ya uhalifu wa kivita ICC"
" Aliunda serikali ya umoja wa taifa na Kibaki, na kuwa waziri mkuu"
" Serikali hiyo ilijulikani kama ‘nusu mkate’"
"Mara ya tatu, Raila aligombea urais mwaka 2013 ambapo alishindwa na Uhuru Kenyatta"
" Alipata kura milioni 5"
34
" Kenyatta alipata kura milioni 6"
17
" Alipinga matokeo hayo mahakamani lakini ikatupiliwa mbali"
"Mara ya nne alishindwa na Uhuru Kenyatta mwaka 2017"
" Kenyatta alipata kura milioni 7"
"7 huku Raila akipata kura milioni 6"
3
" Odinga alikataa matokeo hayo na kuelekea mahakamani ambapo matokeo yalitupiliwa mbali na kuagiza uchaguzi kurudiwa"
" Hata hivyo alisusia uchaguzi wa marudio uliofanyika na uhuru kupata kura milioni 7"
"48 huku Raila akipata kura 73,200"
" Alijiapisha kama rais"
" Uhuru Kenyatta alifanya mazungumzo na Raila na kukubaliana kushirikiana katika kuliunganisha taifa la Kenya"
"Mara ya tano Raila Odinga kugombea urais ni mwaka huu 2022 ambapo ameshindwa na Dr"
" William Ruto"
" Aliasilisha kesi mahakamani kupinga ushindi wa Ruto wa kura milioni 7"
"1 dhidi ya zake alizopata milioni 6"
9
" Mahakama imetupilia mbali kesi hiyo kwa kukosekana Ushahidi na kusema tume ya uchaguzi IEBC iliandaa uchaguzi huo kwa njia ya wazi"
"Wachambuzi wanasema itakuwa vigumu kwa Raila Odinga (77) kugombea urais miaka mitano ijayo kwa sababu ya umri"
" Wakati huo, atakuwa na umri wa miaka 82"
"Viongozi walio karibu na Raila wamesema hawakubaliani na maamuzi ya mahakama"
"Mawakili wa Raila Odinga hata hivyo wamesema kwamba wanaheshimu lakini hawakubaliani na maamuzi ya mahakama kutupilia mbali keshi ya kupinga ushindi wa Dr"
" William Ruto"
"Kiongozi wa mawakili wa Odinga, James Orengo, amesema kwamba “mahakama ilikosea katika uamuzi wake"
”
"Mgombea mwenza wa Odinga Martha Karua, naye ameandika ujumbe wa twiter akisema kwamba “mahakama ya juu imefanya uamuzi"
" Naheshimu uamuzi huo lakini sikubaliani nao"
”
"Katibu mkuu wa wafanyakazi COTU, ambaye pia ni mfuasi mkubwa wa Raila Odinga, Francis Atwoli amesema kwamba anakuabli maamuzi ya mahakama"
" "
"Facebook Forum"
"Kiongozi wa Azimio Raila Odinga ambaye ndiye mlalamikaji mkuu katika kesi hii ameweka wazi shutuma dhidi ya tume ya uchaguzi IEBC kwa kusimamia mchakato uliosababisha kupunguzwa kwa kura zake na idadi sawa ya kura hizo kuongezwa katika kura za William Ruto, ambaye ametangazwa kuwa Rais mteule na IEBC"
"Mahakama hiyo ya majaji 7 imesikia kuwa mfumo wa teknolojia ya uchaguzi wa IEBC uliingiliwa na raia wa kigeni wakiwemo raia wa Venezuela na watu wengine akiwemo msaidizi binafsi wa Wafula Chebukati ambaye aliingia katika mfumo huo ingawa hakutangazwa kwenye gazeti rasmi la serikali"
"Katika uwasilishaji uliofanyika Jumatano mbele ya Jaji Mkuu Martha Koome na majaji Philomena Mwilu, Dkt Smokin Wanjala, William Ouko, Isaac Lenaola, Mohammed Ibrahim, na Njoki Ndungu, mawakili wa Bw Odinga na Martha Karua ambao ni James Orengo, Julie Soweto, Philip Murgor, Pheroze Nowrojee na Paul Mwangi, wameieleza mahakama kuwa uchaguzi wa urais uliofanyika Agosti 9 hauafiki viwango vya kisheria kwa mujibu wa Kifungu cha 138 (3) (c) na 138 (10) cha katiba ya Kenya"
"Bw Orengo, katika tathmini yake iwapo Rais Mteule aliyetangazwa alipata kura 50%+1 ya kura zote zilizopigwa, ameeleza kuwa hesabu hiyo ilitokana na hesabu isiyo sahihi ya jumla ya kura zilizopigwa kama ilivyotangazwa na IEBC kwani kuna jumla ya zaidi ya kura 140,000 ambazo hazijulikani zilipo na kwamba kulikuwa na udanganyifu wa hali ya juu"
"Bw Orengo, anadai kuwa katika uchaguzi huu palikuwa na hila na njama na mpango wa makusudi kudukua mfumo wa kiteknolojia wa tume ya uchaguzi na kuwekwa matokeo bandia"
"Na kuhusu iwapo kulikuwa na tofauti zisizoelezeka kati ya kura zilizopigwa kwa wagombea urais na nafasi nyingine za uchaguzi, iwapo kulikuwa na tofauti kati ya Fomu 34A zilizowekwa kwenye Tovuti ya Umma ya IEBC"
" Na jingine kuwa Fomu 34A zilizopokelewa katika Kituo cha Kitaifa cha Kujumlisha Kura ya urais katika ukumbi wa Bomas na kuhusu iwapo kulikuwa na tofauti kati ya Fomu 34A zilizotolewa kwa mawakala wa vyama katika Vituo vya Kupigia Kura, Julie Soweto ameieleza mahakama kuwa takwimu zilizopo kwenye fomu zimefanyiwa ujanja na ni tofauti kabisa licha ya kuwa na nembo, mihuri na saini za mawakala wa vyama"
"Aidha, ameeleza kuwa katika vituo vyote 41 vya kupigia kura vilivyochukuliwa kama sampuli na kuambatanishwa na hati ya kiapo, kura za Bw Odinga zilipunguzwa na kupewa Bw Ruto, lakini idadi ya wapiga kura ilisalia ilivyo, hasa katika majimbo ya Bomet, Kiambu, Kakamega, Nairobi na Baringo"
"Mgombea urais na makamu wake wa Azimio la Umoja, One Kenya, Raila Odinga na Martha Karua"
"Mfano, Soweto anadai, kuwa Nakala za fomu 41 za 34A ambazo zinaonyesha hitilafu kubwa za kura kutoka Bomet, Kiambu na Kakamega zilizopewa mawakala zinatofautiana na zile za IEBC na zilizowasilishwa katika Kituo cha Kitaifa cha Kujumlisha kura, Bomas jijini Nairobi"
" Ameeleza mahakama kuwa zaidi ya kura 33,000 zimepunguziwa Bw Odinga na kuongezewa Ruto"
"Na iwapo teknolojia iliyotumiwa na IEBC ilikidhi viwango vya uadilifu, uthibitisho, usalama na uwazi ili kuhakikisha matokeo sahihi na yanayoweza kuthibitishwa, na iwapo kulikuwa na ujanja wa upakiaji na usambazaji wa Fomu 34A kutoka vituo vya kupigia kura hadi seva ya IEBC, Philip Murgor amewaeleza majaji hao kuwa mfumo wa teknolojia ya uchaguzi wa IEBC uliingiliwa na raia wa kigeni wakiwemo raia wa Venezuela na watu wengine akiwemo msaidizi wa kibinafsi wa Wafula Chebukati aitwaye Dickson Kwanusu ambaye aliingia katika mfumo huo ingawa hakutangazwa kwenye gazeti rasmi la serikali, na kuhakiki fomu 1, 743 za 34A zilizo na matokeo ya kura kutoka vituo vya kupigia kura"
"Bw Murgor pia, ameeleza kuwa kuna ushahidi kwamba fomu zilizokuwa zinawekwa kutoka vituo vya upigaji kuwa, zilikuwa zinazuiliwa zinapakuliwa na kuwekwa upya na maelezo mapya baada ya kubadilishwa katika muundo unaoweza kuhaririwa"
" Kwa mfano, Abdi Dahir, ambaye hajatangazwa kwenye gazeti rasmi la serikali, pia anadaiwa kuhakiki fomu 659 za 34A"
"Aidha, Murgor anaeleza kuwa kulikuwa na ufikiaji wa mbali kwa mfumo wa IEBC siku 3 baada ya shughuli ya kupiga kura kukamilika, huku Okiya Omtatah akisema katika ushahidi wake kuwa hali hiyo ilisababisha kutupwa kwa kura zipatazo 508,647 ambazo zilimwezesha Ruto kufikia alama ya asilimia 50%+1"
"Ripoti ya amri kwa tume ya uchaguzi kuwezesha ufikiaji wa seva yake, nakala za sera yake ya usalama ya mfumo wa teknolojia inayojumuisha nenosiri na maingilio kwenye seva hiyo, watumizi wa nenosiri la usimamizi wa mfumo huo, watumiaji wa mfumo na viwango vya ufikiaji, na mawasiliano yaliofanyika kwenye seva hiyo pamoja na nakala halali za Fomu 34A na 34B Kitabu cha 2 zilizotumiwa katika uchaguzi pamoja na kufunguliwa kwa masanduku ya kura katika vituo 15 ili kukaguliwa, kuchunguzwa na kuhesabiwa upya katika majimbo ya Kericho, Mombasa, Nandi na Nyandarua ili kuthibitisha madai kuwa kura ziliibiwa, itawasilishwa mahakamani Alhamisi"
"Imetayarishwa na mwandishi wetu Kennedy Wandera, Nairobi, Kenya"
"Facebook Forum"
" "
"Timu ya wanasheria ya Odinga imefungua kesi ikidai kuwa timu inayofanya kazi na Naibu Rais William Ruto ilidukua mfumo wa uchaguzi na kubadilisha picha halisi za fomu za matokeo ya vituo vya uchaguzi kwa zile zilizoghushiwa, hivyo kuongeza idadi ya kura za Ruto katika uchaguzi wa Agosti 9"
"Ruto, ambaye alitangazwa rais mteule, amekanusha shutuma hizo"
" Tume ya uchaguzi imegawanyika na kuwasilisha majibu yenye kukinzana – makamishna wanne wamekataa kuyatambua matokeo, na mwenyekiti na wengine wawili wamekubaliana na matokeo"
"Jopo la Majaji Maarufu wa Afrika limewasili nchini Kenya kufuatilia kesi ya kupinga matokeo ya uchaguzi wa Urais Kenya 2022, ambapo kongamano linafanyika kabla ya kesi kuanza kusikilizwa Jumanne"
"Kesi ya kupinga matokeo iliyofunguliwa na mgombea urais Raila Odinga, kati ya wagombea wanane wengine, anapinga matokeo ya upigaji kura wa Agosti 9 ambapo Makamu Rais William Ruto alitangazwa Rais mteule kwa kupata asilima 50"
"49 ya kura"
"Dkt Ruto alitangazwa mshindi huku makamishna wanne wa tume ya uchaguzi IEBC, walimshutumu mwenyekiti Wafula Chebukati kwa kuuteka mchakato huo na kufanya maamuzi ya kumtangaza mshindi peke yake"
"Jopo la wanachama wa Safu ya Majaji wa Afrika (AJJF) linaongozwa na Jaji Mkuu mstaafu wa Tanzania Mohammed Chande Othman"
"Majaji wengine ni Lillian Tibatemwa -Ekirikubinza wa Mahakama ya Juu ya Uganda, Ivy Kamanga kutoka Mahakama ya Juu ya Rufaa ya Malawi, Moses Chinhengo kutoka Mahakama ya Rufaa, Lesotho, na Henry Boissie Mbha, Rais wa Mahakama ya Uchaguzi ya Afrika Kusini"
" "
"Facebook Forum"
"Kesi ya kupinga matokeo iliyofunguliwa na mgombea urais Raila Odinga, kati ya wagombea wanane wengine, anapinga matokeo ya upigaji kura wa Agosti 9 ambapo Makamu Rais William Ruto alitangazwa Rais mteule kwa kupata asilima 50"
"49 ya kura"
"Dkt Ruto alitangazwa mshindi huku makamishna wanne wa tume ya uchaguzi IEBC, walimshutumu mwenyekiti Wafula Chebukati kwa kuuteka mchakato huo na kufanya maamuzi ya kumtangaza mshindi peke yake"
"Jopo la wanachama wa Safu ya Majaji wa Afrika (AJJF) linaongozwa na Jaji Mkuu mstaafu wa Tanzania Mohammed Chande Othman"
"Majaji wengine ni Lillian Tibatemwa -Ekirikubinza wa Mahakama ya Juu ya Uganda, Ivy Kamanga kutoka Mahakama ya Juu ya Rufaa ya Malawi, Moses Chinhengo kutoka Mahakama ya Rufaa, Lesotho, na Henry Boissie Mbha, Rais wa Mahakama ya Uchaguzi ya Afrika Kusini"
"Jopo hilo litahudhuria vikao vyote vya Mahakama ya Juu, litafuatilia na kusajili kesi hiyo inayopinga matokeo ya uchaguzi wa rais kulingana na viwango vya kimataifa vya haki za binadamu vinavyoongoza kesi kufanyika kwa haki"
"Timu hiyo pia itachambua jukumu na uhuru wa mahakama katika kutathmini mzozo wa uchaguzi na kurejea hali ya siasa ya jamii kuelekea kufunguliwa hiyo kesi ya kupinga matokeo"
"“Kufikia mwisho wa uangalizi wa kesi hiyo, waangalizi hao wataandika ripoti ya kina kwa kusudio la kuchangia zaidi katika taaluma, uhuru, uadilifu na kuwajibika kwa mahakama,” taarifa ya kikundi hicho imeeleza"
"Mahakama hiyo kwa mara ya kwanza imetoa fursa kwa umma kupata nakala za nyaraka zilizowasilishwa katika kesi inayopinga matokeo ya uchaguzi ikiwa ni hatua ya kuimarisha uwazi"
"Timu ya AJJF itakutana na Dr Ruto, Bw Odinga, na makamishna wa IEBC, Mkurugenzi wa Mashtaka ya Umma na Mwanasheria Mkuu"
"Takriban hoja nane zimewasilishwa kutaka kubatilishwa kwa ushindi wa Dr Ruto, na malalamiko kadhaa yakidai kuwepo ukiukaji mkubwa wa mchakato wa uchaguzi"
" Malalamiko mengine yanataka mahakama hiyo iangalie kuona iwapo Dr Ruto alifikia asilimia 50 na nyongeza ya moja inayohitajika kuweza kutangazwa mshindi"
"Hoja nyingine inaitaka mahakama itupilie mbali malalamiko yanayopinga ushindi wa Dr Ruto"
" Mahakama itasikiliza kesi hiyo ya malalamiko kupinga matokeo ya uchaguzi na kutoa uamuzi Septemba 5"
"Chanzo cha habari hii ni gazeti la ""The East African"""
" "
"Facebook Forum"
"Kati yao ni waandishi wa habari kadhaa wenye weledi ambao walitafuta hifadhi nchini Thailand"
"Baadhi tangu wakati huo wameondoka au kwenda kuishi kwingineko, lakini wengine walibakia Thailand, wakiishi kwa hofu ya polisi kuwakamata au kuwarejesha Myanmar"
"“Hadhi yao ya ukazi wa muda mrefu ni changamoto kubwa sana ya kuwa uhamishoni, wala haijalishi mahali gani wako,” mwandishi wa muda mrefu wa Myanmar Aung Naing Soe, hivi sasa anaishi Thailand, alisema katika mahojiano"
"Juhudi kadhaa zimeanzishwa na jumuiya za vyombo vya habari nchini Thailand kwa ajili ya waandishi wa habari wanaotokea Myanmar, wakiwapa msaada wa kifedha na wa kisheria ili waweze kuendelea kuendesha operesheni zao za habari hapa, au angalau waepuke kusumbuliwa na mamlaka husika"
"Aung Naing Soe, hata hivyo, ambaye ana uzoefu na waandishi walioko uhamishoni, alisema mengi yanaweza kufanywa"
"“Itakuwa ni jambo jema endapo kuna taasisi zozote zinazoweza kuwasaidia kupata hadhi ya kisheria ya uhamiaji kwa kuwasaidia kupata ukaazi katika nchi ya tatu kuliko kuwasaidia kurejea kupitia mpaka wa Thailand-Myanmar kisheria,” alisema"
"“Waandishi wengi wa Myanmar walioko uhamishoni hawana nyaraka halali hivyo wanahitaji kupumzika na pia msaada wa matibabu ya afya ya akili"
”
"Bila ya kujua nani atafuatia"
"Thailand imekuwa ni kituo kikuu na sehemu ya mpito kwa wale wanaokimbia ghasia huko Myanmar kwa miongo kadhaa"
" Mapinduzi ya mwaka jana yalileta wimbi jipya la wakimbizi, wakiwemo waandishi, licha ya wanaofuatilia kusema ni vigumu kusema wangapi bado wako nchini Thailand"
"“Baadhi waliondoka mapema, kama Machi 2021,” Johanna Son, ambaye anaendesha Reporting ASEAN, mtandao unaofuatilia matukio ya haki za raia huko Myanmar na eneo hilo, alisema"
" “Wengine walijaribu kufanya iwezekane, baadhi waligundua kuwa haiwezekani au siyo busara kubakia na kubahatisha maisha yao"
”
"Chavarong Limpattamapanee, rais wa Baraza la Habari la Taifa la Thailand alikadiria kuwa waandishi wa habari takriban 180 waliokuwa wamekimbia mapinduzi mwaka 2021 wako Thailand, wengi wao wako kaskazini, katika maeneo ya mpakani kama vile Mae Sot"
"“Na karibu wote kati yao wanaogopa sana, kugunduliwa na kukamatwa,” amesema"
"Thailand haijasaini Mkataba wa Wakimbizi wa Umoja wa Mataifa, ambao unazikataza serikali kuwarejesha wakimbizi katika nchi zao kama wanakabiliwa na vitisho kwa uhai wao"
"“Wale walioingia Thailand kisheria na wanataka kubakia wanakabiliwa na changamoto kubwa ya kuendelea kuwa na hadhi ya kisheria,” Phil Robertson, naibu mkurugenzi wa shirika la Human Rights Watch, kitengo cha Asia, amesema"
" “Wakati wengine waliokuwa wamevuka kirahisi mpakani wanakabiliwa na vitisho vya kukamatwa kwa kuingia kinyume cha sheria, na kuna uwezekano wa kurejeshwa Myanmar, wakati wowote"
" "
" "
"Facebook Forum"
"Katika maadhimisho ya siku ya Uhuru wa Habari Duniani, waandishi na watetezi wa haki za binadamu wameonya kuhusu vitisho kwa uhuru wa habari na demokrasia kwa kutoa habari za uongo, hotuba za chuki na propaganda kupitia teknolojia ya digitali"
"Katika tukio maalum kuadhimisha siku hiyo , mkuu wa haki za binadamu katika Umoja wa Mataifa, Michelle Bachelet alitoa heshima kwa ushujaa na azma ya waandishi wa habari ambao wanaendelea kufanya kazi huku wakikabiliwa na ongezeko la manyanyaso, vitisho, na hatari kwa maisha yao"
"Bachelet alielezea kuwa mwaka jana waandishi wa habari 55 waliuwawa"
" Mwaka huu, anasema waandishi wa habari sita na mfanyakazi mmoja kwenye chombo cha habari aliuliwa huko Mexico na waandishi wa habari wengine 12 wameuawa nchini Ukraine tangu Russia ilipoivamia nchi hiyo hapo Februari 24 ameonya kuhusu ongezeko la nyenzo za upelelezi, kama vile Pegasus au Candiru, ambavyo vinaingilia kwa ndani vifaa vya watu na maisha yao"
"“Matumizi ya udukuzi katika mitandao umepelekea kukamatwa, kutishiwa na hata kuuawa kwa waandishi wa habari"
" Imehatarisha vyanzo vyao"
" Inaziweka hata familia zao katika hatari"
" Kukabiliana na hatari hizi, waandishi wa habari mara nyingi wanachukua njia hatari za kujizuia"
”
"Mshindi wa tuzo ya mwaka ya Amani ya Nobel, mwandishi wa habari wa Russia, Dmitry Muratov, anasema Russia inakabiliwa na mustakbali uliovunjika kwasababu ya Rais Vladimir Putin"
" Anasema uharibifu wa vyombo huru chini ya utawala wa Putin, na propaganda dhidi ya Ukraine, zimekuwa ni muhimu katika kuchochea uvamizi wa Russia"
"Mshindi mwenza wa tuzo hiyo mwaka jana, mwandishi wa habari wa Ufilipino, Maria Ressa anakiri kuhusu ukandamizaji wa ukweli uliofanywa na Putin ambapo imewezekana kwake kuanzisha vita nchini Ukraine"
"“Bila ya takwimu huwezi kupata ukweli"
" Bila ya ukweli huwezi kupata uaminifu"
" Bila ya uaminifu hatushirikiani uhalisia"
" Hakuna kanuni za sheria"
" Hakuna demokrasia"
" Waandishi wa habari, watetezi wa haki za binadamu – mtu yeyote anashambuliwa, mtu yeyote anaweza kulengwa"
" Sisi hatuna ulinzi katika vita vya habari,” anasema Ressa"
"Ressa anasema propaganda inakuwa na mchango katika kuwatia khofu watu na kuwasilisha takwimu za uongo"
" Anaonya kuwa watu ambao wanaamini uongo ndiyo sahihi, ni watu ambao wanaweza kudhibitiwa"
" Anaonya pale ukweli unapoharibiwa, demokrasia nayo huharibiwa"
" "
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Dunia inapoadhimisha siku ya uhuru wa vyombo vya habari na uhuru wa kujieleza Jumanne, shirika la kutetea haki za waandishi habari la Waandishi wasio na Mpaka RSF linasema mvutano unaongezeka kutokana na vurugu kwenye utoaji wa habari"
"Ripoti ya shirika hilo lenye makao yake mjini Paris inaonya kwamba kutokana na ukosefu wa kanuni za kusimamia utandawazi wa kutoa habari kwenye mitandao kumekuwepo na ongezeko marudufu la habari za uwongo na propaganda, mivutano katika vyombo vya habari na kusababisha migawanyiko ndani ya nchi na kati ya nchi na nchi kwenye kiwango cha kimataifa"
"Ripoti hiyo imeorodhesha pia hali ya uhuru wa habari katika zaidi ya nchi 180, na kati ya nchi zinazoongoza ni zile za Scandinavia za Norway, Denmark Sweden na Filand pamoja na Estonia"
"Na zile zilizoko chini katika orodha ni Korea Kaskazini ikifuatiwa na Eritrea, Iran na Turkmenistan"
"Kwa upande wa nchi za Afrika Ushelsheli ndio inaongoza kwa uhuru wa vyombo vya habari na ni miongoni mwa nchi 7 zenye uhuru wa kuridhisha, ikiwa pamoja na Namibia, Afrika kusini, Cape Verde, Ivory Coast Burkina Faso na Sierra Leone"
"Kwa Afrika mashariki Tanzania imeshuhudia kufunguka kwa uwanja wa uhuru wa habari lakini Kenya kuimarika zaidi katika uhuru huo ikipanda kutoka nafasi ya 102 hadi 62"
" Ripoti inaeleza Rwanda Burundi hali imekuwa nzuri kidogo lakini Uganda ikishuhudia kubanwa kwa uhuru wa kusema na uhuru wa waandishi habari"
" "
"Facebook Forum"
"Roegchanda Pascoe alionyesha ushujaa kukabiliana na vitisho vya kuuawa wakati akijaribu kuzuia ghasia za magenge zilizokuwa zimezikumba jamii za makazi ya Cape nje kidogo ya mji wa Cape Town, Afrika Kusini"
" Facia Boyenoh Harris alikabiliwa na manyanyaso wakati akitetea haki za wanawake na ulinzi wa unyanyasaji wa kingono nchini Liberia"
"Wanawake hawa wawili Waafrika kutoka nchi zilizoko kusini mwa jangwa la Sahara ni kati ya darzeni za wanawake wanaopewa heshima na Wizara ya Mambo ya Nje ya Marekani na Tuzo ya Kimataifa ya Wanawake Mashujaa kwa kuonyesha “ujasiri usio wa kawaida, nguvu na uongozi katika kupigania amani, haki, haki za binadamu, uwiano wa kijinsia, na usawa … mara nyingi kwa kuweka maisha yao hatarini na kujitoa mhanga,” kwa mujibu wa taarifa kwa vyombo vya habari"
"Watatambuliwa Jumatatu katika hafla ambayo, kutokana na janga la corona, itawaleta wote hao pamoja kwa njia ya mtandao badala ya kuhudhuria binafsi mjini Washington"
" Waziri wa Mambo ya Nje wa Marekani Antony Blinken ataongoza tafrija hiyo, na mke wa Rais Jill Biden atatoa hotuba"
"Roegchanda Pascoe"
"Pascoe, mwenye umri wa miaka 47, ni mwanaharakati anayefanya kazi kuzuia uhalifu katika nyumba za Cape, jamii maskini nje ya mji wa Cape Town ambako watu wa makabila mbalimbali walilazimishwa kukaa eneo hilo katika miaka 1960 chini ya mfumo wa utawala wa kibaguzi Afrika Kusini"
"Magenge yamekuwa na makazi yao kwa miongo mingi hapo, wakisafirisha dawa za kulevya, silaha, ukahaba na mengine mengi"
" Ghasia zimefanywa “kuwa ni kitu cha kawaida,” Pascoe aliiambia VOA"
"Lakini mwaka 2013, baada ya mvulana mmoja aliyekuwa akicheza nje aliuawa katika mapambano ya risasi, mwanamama huyu alikuwa muasisi mwenza wa Kikundi cha kujitolea cha Usalama cha Manenberg"
" Kilipewa jina la kitongoji ambapo kipo, Kikundi hicho kinatoa elimu kuhusu mfumo wa kisheria wa uhalifu, kinawapatia mafunzo watetezi wa kisheria wa kijamii, na kutoa ushauri nasaha na misaada mingine kwa waathirika wa uhalifu, hususan wanawake na watoto"
" Pascoe anapata posho kupitia mfuko wa msaada kutoka Kikundi cha Kimataifa Kinachopambana na Uhalifu Kimataifa (Global Initiative Against Transnational Organized Crime)"
"Kikundi hicho pia kinafanya usuluishi kati ya magenge mbalimbali, kwa lengo la kutafuta suluhu ya amani kwa mizozo"
"Mwezi Julai 20, 2016, Pascoe na wakazi wengine kadhaa wa Manenberg walishuhudia madai ya shambulizi la genge dhidi ya mwanamme mmoja ambaye alikufa baadaye siku hiyo"
" Pascoe alikuwa ndiye shuhuda pekee kutoa ushahidi katika kesi ya mauaji ya mwaka 2019, akisaidia kumtia hatiani kiongozi wa genge hilo na wengine wawili"
"Siku moja kabla ya kutoa ushuhuda, washambuliaji wasiojulikana walipiga risasi katika nyumba yake"
" Pascoe alikuwa amehamishiwa katika nyumba usalama mapema siku hiyo, lakini watoto wake walikuwa bado wako nyumbani"
" Tangu wakati huo wameungana naye mafichoni, wakihofia kulipiziwa kisasi na magenge hayo"
"“Siwezi kukaa kimya wakati dhulma inatokea kwa kiumbe yeyote,” mwanamama huyo aliiambia VOA juu ya uamuzi wake wa kutoa ushahidi"
" Lakini “athari za ghasia za magenge zimekuwa mbaya sana kwangu mimi"
" … Sitaweza kurejea kuishi katika jamii hiyo"
"Hata hivyo Pascoe amekuwa mvumilivu"
" Kupitia kikundi hicho, anaendelea kusuluhisha migogoro ya jamii na kuwasaidia waathirika wanawake na familia mbalimbali"
" Ameandaa program ya kuzuia na kuingilia kati matukio ya kihalifu kwa vijana walio kaitka mazingira hatarishi"
" Ameandaa mfumo wa “walking bus” kwa wanafunzi kusindikizwa na wazazi wao – aghlabu mama zao ambao hawana kazi"
" Wanalipwa, “wanafundishwa na kupewa ujuzi wa namna ya kutoa huduma ya kwanza dharura,” Pascoe amesema"
"“Ana mikakati ya kustaajabisha ya kuiendeleza jamii yake,” Oscar Nceba Siwali amesema kuhusu Pascoe kupitia barua pepe aliyoituma VOA"
" Anaongoza Shirika la Afrika Kusini la Maendeleo na Ujenzi Mpya, linalohamasisha kujiepusha na ghasia katika baadhi ya jamii zilizoimara nchini humo"
"“Katika warsha za kuzisaidia kuzihusisha taasisi zisizo za kiserikali kufanya kazi pamoja, amekuwa ni msaada mkubwa sana – anaelekeza jinsi ya kusonga mbele lakini pia anakiri [yale] yaliyopita"
”
"Pascoe anatarajia kuchaguliwa kwake kwa tuzo ya Mwanamke Jasiri itawasaidia wengine kutambua kuwa, haijalishi namna ulivyokuwa nyuma, wanaweza kutoa michango yenye kuthaminiwa"
"“Itakuwa na maana kubwa sana kwa viongozi vijana wanawake,” amesema"
"Facia Boyenoh Harris"
"Facia Boyenoh Harris mwanzilishi mwenza wa kikundi cha wanawake, Paramount Young Women Initiative Hivi leo, kinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
" Monrovia, Liberia"
" (Photo courtesy of U"
S
" State Department)"
"Mwaka 2005, Harris alikuwa katika mwaka wa kwanza Chuo Kikuu cha African Methodist Episcopal katika mji mkuu wa Liberia, Monrovia, wakati yeye na baadhi ya wanafunzi wenzake walipoanzisha kikundi cha Vijana Wanawake, Paramount Young Women Initiative"
" Walichangisha fedha kwa ajili ya udhamini wa masomo kuwasaidia wanafunzi wengine wanaohangaika kupata fedha, majukumu ya kifamilia, matatizo ya masomo na mengine mengi"
"Waliongeza warsha"
" “Tulizungumza kuhusu maisha ya familia, masuala ya uchumi wa jamii na uhamaishaji tunaohitaji” wakati Liberia ilipokuwa inaondokana na vita vya wenyewe kwa wenyewe, alisema Harris, mwenye umri wa miaka 39"
" “Tulikuwa na sehemu salama ya kukutana pamoja"
”
"Hivi leo, juhudi hizo zisizokuwa za kibiashara zinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
"Ni kituo kimoja cha wanaharakati kwa Harris, ambaye ni mwandishi wa zamani nchini Liberia, ambayo ina wajibu wa kuongoza juhudi za kuifikia jamii inayoendeshwa na Tume Huru ya Habari ya Liberia"
" Imepewa jukumu kutekeleza Sheria ya Uhuru wa Habari nchini"
"Harris muasisi mwenza wa Kikundi cha Wanawake Liberia na, kama msimamizi wa kijamii, amekuwa akifanya kampeni kupanua wigo wa ushiriki wa kisiasa na hali bora ya usafi"
" Anapambana na manyanyaso ya kijinsia, ikiwemo ubakaji na ukeketaji wa wanawake"
"Nchini Liberia, “tunakabiliana na mfumo dume wenye nguvu kubwa ambao unawakandamiza wanawake,” Harris alisema"
"Rais wa Liberia alitangaza mwaka 2020 ubakaji ni dharura ya kitaifa, na serikali hivi karibuni ilianzisha mawasiliano mubashara ya simu katika kutoa taarifa za uhalifu wa kingono na kijinsia"
"Lakini Waziri wa Jinsia Williametta E"
" Saydee-Tarr, akihutubia Baraza la Seneti la taifa Alhamisi [Machi10], alilalamika juu ya viwango vidogo vya kuripoti na kasi ya pole pole kwa mashtaka ya uhalifu huo"
"“Kuna changamoto nyingi katika mfumo huo,” Harris alisema"
" Polisi mara nyingine wanasema hawana uwezo wa kuchunguza au kufanya ukamataji, au muathirika au ndugu zao hawataki kufungua mashtaka"
" Kesi zinaweza kukwama katika mfumo wa kukabiliana na uhalifu"
"Watu wanahitaji “kupata haki kwa wakati,” Harris alisema"
"Pia anatetea kuwepo uwakilishi sawa katika ofisi za umma"
" Ingawaje Liberia ilikuwa nchi ya kwanza Afrika kumchagua rais mwanamke – Ellen Johnson Sirleaf, rais aliyehudumu tangu mwaka 2006 hadi 2018 – wanawake bado uwakilishi wao uko chini katika ofisi za kuchaguliwa kitaifa"
" Harris ameeleza kuwa Bunge la Liberia, wanawake wana viti 11 kati ya 103 katika Baraza la Wawakilishi na Seneti wawili katika Baraza la Seneti lenye viti 30"
"“Wanawake hawana fursa ya kupata fedha sawa” kwa kulipa ada na kampeni, alisema Harris, akipendekeza kuwepo na hatua za kuwawezesha kupata fedha za kampeni"
"Harris alisema Tuzo ya Ushujaa inawaenzi “ wanawake wa Liberia ambao wamekuwa wakiendelea kufanya kazi ngumu kuhakikisha kuwa ukosefu wa haki unamalizwa” wakati wakiendeleza maendeleo ya nchi"
"Inawakilisha changamoto binafsi, pia: “Nina majukumu makubwa zaidi kufanya zaidi … kuiacha Liberia bora kwa vizazi vitakavyokuja baada ya sisi"
"Programu ya uongozi "
"Zaidi ya sherehe za tuzo zitakazo fanyika kwa njia ya mtandao Jumatatu, mashujaa hao watashiriki katika programu ya uongozi ya kupitia mtandaoni “ kuungana na wenzao wa Marekani na kuimarisha mtandao huo wa kimataifa wa viongozi wanawake,” Wizara ya Mambo ya Nje imesema katika taarifa kwa vyombo vya habari"
" Zaidi wa wanaweka 170 kutoka nchi zaidi ya 80 wametambuliwa kutokana na kazi zao tangu mwaka 2007"
" "
" "
"Facebook Forum"
