"
live
Duniani Leo Video Tube
"
"
Marekani yaweka Russia kwenye orodha ya mataifa yanayofanya ulanguzi haramu wa binadamu
"
"
Somaliland yasitisha matangazo ya BBC
"
"
Wahamiaji waliojaribu kuingia Uhispania wapewa kifungo cha miaka 11 Morocco
"
"
Kemikali ya Methanol yalaumiwa kwa vifo vya vijana Afrika Kusini
"
"
Waziri wa fedha wa Marekani asisitiza umuhimu wa kuimarisha biashara kati ya Marekani na Korea Kusini
"
"
Erdogan atishia tena kukwamisha ombi la Sweden na Finland kuwa wanachama wa NATO
"
"
Putin kukutana na kiongozi wa Iran, Ayatollah Ali Khamenei mjini Tehran,Jumanne
"
"
Kiongozi wa upinzani Tunisia kuhojiwa na majasusi Jumanne
"
"
Waandamanaji Sri Lanka wanataka kaimu rais naye ang'atuke haraka iwezekanavyo
"
"
Alfajiri
"
"
Shirika la Fedha duniani IMF lasema bodi yake ya utendaji imeidhinisha mkopo kwa Tanzania
"
"
Wawakilishi wa wagombea Urais nchini Kenya waenda Ugiriki kukagua uchapishaji wa karatasi za kura
"
"
Kwa Undani: Putin yupo Iran kwa ziara maalum baada ya Biden kuondoka mashariki ya kati
"
"
Duniani Leo
"
"
Ugonjwa wa kutokwa na damu nchini Tanzania, serikali yazungumzia suala hilo.
"
"
Maambukizi ya Omicron yaongezeka Marekani
"
"
Duniani Leo
"
"
Maji machafu yasababisha magonjwa kwa wakazi wa Afra Ethiopia
"
"
Zulia Jekundu na Harrison Kamau
"
"
Biden akutana na Rais wa Mexico katika Ikulu Washington
"
"
Mashindano ya kwanza ya kimataifa ya kusoma Quran yafanyika Marekani
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Wanariadha wa Afrika watiafora kwenye mashindano ya Mabingwa wa Riadha Duniani Oregon, Marekani
"
"
Moto wa pili wazuka kwenye jengo la bunge Afrika Kusini, wadhibitiwa
"
"
Marekani kuwapa tuzo ya heshima wanawake mashujaa wa Afrika
"
"
Simulizi : Wazazi Wanaolea Watoto wa Rangi Tofauti
"
" Wizara ya mambo ya nje ya Marekani imeweka orodha hiyo kwenye ripoti yake ya kila mwaka kuhusiana na ulanguzi wa binadamu chini ya idhini iliyobuniwa mwaka wa 2019 na bunge la Marekani, kwa jina State Sponsored Trafficking in Persons"
"Russia imejitokeza mara kadhaa kwenye orodha hiyo kwa ajili ya uvamizi wake dhidi ya Ukraine mwezi Februari ,pamoja na kile ripoti hiyo imetaja kama kusababisha usafirishaji haramu wa mamilioni ya wakazi wa Ukraine wakiwa wakimbizi kwenye mataifa walikokimbilia"
"Waziri wa mambo ya nje wa Marekani Anthony Blinken wakati wa kutoa ripoti hiyo amesema kwamba hali wanayopitia wakimbizi hao inafungua mlango kwa watu kuwatumia vibaya"
" Ubalozi wa Russia hapa Mjini Washington haujasema lolote kutokana na ripoti hiyo hata baada ya kuombwa na wanahabari kutoa tamko"
"Facebook Forum"
"Waziri wa habari Saleban Yusuf aliuambia mkutano wa waandishi wa habari katika mji mkuu wa jimbo hilo la kaskazini magharibi, Hargeisa kwamba” BBC ilishindwa kuitambua Somaliland kama nchi ya kidemokrasia iliyosimama imara kwa miaka 30"
"“Kuanzia leo, nimeamuru shughuli zote zinazohusiana na BBC nchini Somaliland zisitishwe,” amesema"
"“Masikio ya wanainchi wa Somaliland hayastahili taarifa ambazo BBC inatumia kuielezea Somaliland,” ameongeza"
"Somaliland ilitangaza uhuru wake kutoka kwa Somalia wakati wa vita vya wenyewe kwa wenyewe vya mwaka wa 1991 na imestawi kama mwanga unaolinganishwa wa uthabiti, lakini haitambuliwi kidiplomasia na taifa lingine lolote"
"BBC inatangaza taarifa za habari katika lugha ya Kisomali na ina mtandao wa waandishi wa habari wanaofanya kazi nchini kote Somalia, ikiwemo mjini Hargeisa"
" "
" "
"Facebook Forum"
" Kwa mujibu wa shirika la habari la AP"
" Hukumu hiyo ya miezi 11 jela kwa kila mmoja wao, imetolewa katika mahakama ya mji wa Nador, hatua iliyozua ukosoaji mkubwa kutoka kwa makundi ya kutetea haki za binadamu"
" Mamia ya wahamiaji walijaribu kuvuka kutoka Morocco wakielekea Melilla Juni 24, ambapo 23 kati yao walikufa kutokana na kile seriali ilitaja kuwa mkanyagano "
"Kando na hukumu, wahamiaji hayo pia wameamrishwa kulipa faini ya dola 49 kila mmoja, pamoja na nyingine ya dola 340 za kugharamia mashitaka kutoka kwa maafisa wa huduma za umma waliowasilisha kesi dhidi yao"
" Mashirika yasio ya kiserikali yamelalamikia hatua hiyo huku shirika la Morocco la kutetea haki za binadamu la AMDH likiomba mahakama ya rufaa kubatilisha uamuzi huo"
" Mwezi Juni jumla ya wahamiaji 133 walikiuka amri za mpakani kati ya Morocco na Spain, ukiwa uvukaji wa kwanza wa halaiki tangu mataifa hayo kurejesha uhusiano wa kidiplomasia mwezi Mei"
"Facebook Forum"
" Matinawe amesema hayo Jumane wakati akiongea na wanahabari kwenye mji wa East London, kwamba kemikali hatari aina ya methanol huenda ilisababisha vifo vya vijana 21 kwenye mji huo mwezi uliopita"
" Kwa mujibu wa shirika la habari la AP, kemikali hiyo ilipatikana kwenye kila mwili wa waathirika hao baada ya kufanyiwa uchunguzi ,wakati wataalam wakiendelea kubaini iwapo viwango vilivyopatikana vilitosha kusababisha vifo hivyo"
"Vijana hao ambao wengi walikuwa wanafunzi walikufa wakati wakiwa ndani ya klabu kimoja cha usiku mjini humo"
" Methanol ni kemikali yenye uwezo wa kulevya na ambayo hutumika kwenye viwanda au kutengeneza dawa za wadudu, na wala sio pombe ya kutumiwa na wanadamu"
"Vijana hao waliokuwa na umri kati ya miaka 13 na 17 walipatikana wakiwa wamekufa kwenye klabu hiyo, miili yao ikiwa imetapakaa kila mahali"
" Polisi wa Afrika kusini wanasubiri matokeo kamili ya uchunguzi, ili kubaini ni nani atakaye funguliwa mashitaka kutokana na mkasa huo wenye kusikitisha"
"Facebook Forum"
"Yelln amesema kwamba hatua hiyo ni ili kuzuia kushirikiana na mataifa yanayotumia uwezo wao kuhujumu uchumi, wakati akiitaja China kwa jina"
"//Hatuwezi kukubali mataifa kama China kutumia nafasi yao ya kibiashara kwenye teknolojia au bidhaa nyingine kuvuruga uchumi wetu kwa kutumia ushawishi wa kisiasa na kieneo"
//
"Waziri Yellen anatarajiwa kutoa hotuba kwenye kiwanda cha kampuni ya LG Corp kilichoko Korea kusini, ambayo Aprili lilitangaza mpango wa kutengeneza kiwanda cha kutengeneza betri kwa dhamani ya dola bilioni 1"
"4 kwenye mji wa Queen Creek, Arizona"
"Yellen anawakilisha Marekani kwenye kundi la mawaziri wa fedha kutoka kundi la G20 kwenye mji wa kifahari wa Bali, Indonesia"
" Wakati akielekea huko alipitia Tokyo, Japan na mjini Seoul, Korea kusini"
" Hata hivyo hakuzuru China ingawa alifanya mawasiliano ya simu na naibu waziri mkuu wa taifa hilo mwanzoni mwa mwezi huu"
"Facebook Forum"
"Katika mkutano wa NATO uliofanyika mwishoni mwa mwezi Juni mjini Madrid, Erdogan aliziomba nchi hizo mbili kutekeleza wajibu wao katika mapambano dhidi ya ugaidi na akazishtumu kwa kutoa hifadhi salama kwa wanamgambo wa Kikurdi wasiotambuliwa na sheria za Uturuki"
"Akizungumza Jumatatu, siku moja kabla ya mkutano wa pande tatu na Russia na Iran, Erdogan amewambia waandishi wa habari “ Nataka kusisitiza tena kwamba tutasimamisha mchakato ikiwa nchi hizi hazitachukua hatua zinazohitajika kutimiza masharti yetu”"
"“Haswa tumeona kwamba Sweden haina taswira nzuri kuhusu suala hili,” ameongeza kiongozi huyo wa Uturuki"
"Mapema mwezi huu, NATO ilianza utaritibu wa kuziruhusu Sweden na Finland kujiunga na muungano huo baada ya kufikia makubaliano na Uturuki, ambayo ilikuwa imeyazuia mataifa hayo ya Ulaya kaskazini kujiunga na NATO"
"Erdogan alizishtumu nchi hizo mbili kuwa kimbilio la wanamgambo wa Kikurdi, hasa akiangazia chama kilichoharamishwa cha wafanyakazi wa Kurdistan (PKK) ambacho alitaka kukiangamiza, kwa tuhuma za kuimarisha “ugaidi”"
" "
"Facebook Forum"
" Putin anakabiliwa na vikwazo vikali zaidi kutoka kwa mataifa ya magharibi kutokana na uvamizi huo, wakati akigeukia mataifa kama vile China , Iran na India"
" Putin anazuru Tehran siku 3 baada ya rais wa Marekani Joe Biden kukamilisha ziara yake ya mashariki ya kati iliyompeleka hadi Saudi Arabia"
"Ziara hiyo ni ya tano ya kikao chake na kiongozi mkuu wa pili wa Iran aliyeingia madarakani ,mwaka wa 1989"
" Mshauri wa sera za mambo ya nje wa Putin Yuri Ushakov amewaambia wanahabari mjini Moscow kwamba ziara yake nchini Iran ni muhumu sana, wakati viongozi hao wakitarajiwa kushauriana uhusiano kati ya mataifa yote mawili pamoja na masuala mengine ya kimataifa"
"Facebook Forum"
"Kwa mujibu wa shirika la habari la AP, Ghannouchi ni miongoni mwa darzeni ya maafisa wa ngazi ya juu wa chama cha Ennahdha ambayo akaunti zao za benki zilishikiliwa na benki kuu ya Tuniasia mapema mwezi huu"
" Chama hicho hata hivyo kimeendelea kukanusha tuhuma dhidi ya mafisa wake"
"Chama hicho kimedai kwamba lengo la tuhuma hizo ni kuondoa macho kwenye kura ya maoni ya kubadili katiba, iliyopangwa na rais Kais Saied kwa lengo la kuongeza mamlaka ya rais na kupunguza mamlaka ya bunge pamoja na waziri mkuu"
"Wakosoaji wa rais wanasema kwamba anajaribu kuhalalisha mapinduzi"
" Nejib Chebbi ambaye pia ni kiongozi wa upinzani amesema kwamba anahofia kukamatwa kwa Ghannouchi baada ya kufanyiwa mahojiano baadaye Jumanne"
" Saied pamoja na baadhi ya maafisa wa serikali yake wamelaumu chama cha Ennahdha kwa masaibu ya kisiasa yaliokumba taifa hilo mwaka uliopita"
"Facebook Forum"
"Ranil aliteuliwa kuwa rais wa mda wa Sri Lanka baada ya Gotabaya Rajapaska kukimbilia nchi hiyo na kwenda uhamishoni ambapo alitangaza kujiuzulu kufuatia maandamano ya miezi kadhaa"
"Maandamano yamekuwa yakiendelea Sri Lanka baada ya uchumi wa nchi hiyo kuanguka"
"Kaimu rais Ranil, alitangaza hali ya dharura na kumpa mamlaka makubwa ya kuongoza nchi hiyo licha ya maandamano kuongezeka kutaka ajiuzulu"
"Bunge la Sri Lanka linatarajiwa kumchagua rais mpya katika mda wa siku mbili"
"Waandamanaji wamesema kwamba tangazo la hali ya dharura halitawazuia kuendelea kutaka kuundwa kwa serikali mpya"
"Maandamano hayo yanaingia siku ya 100, huku Zaidi ya watu milioni 22 wakikabiliwa na uhaba mkubwa wa chakula, mafuta na dawa tangu mwishoni mwa mwaka uliopita"
"Facebook Forum"
"Kati yao ni waandishi wa habari kadhaa wenye weledi ambao walitafuta hifadhi nchini Thailand"
"Baadhi tangu wakati huo wameondoka au kwenda kuishi kwingineko, lakini wengine walibakia Thailand, wakiishi kwa hofu ya polisi kuwakamata au kuwarejesha Myanmar"
"“Hadhi yao ya ukazi wa muda mrefu ni changamoto kubwa sana ya kuwa uhamishoni, wala haijalishi mahali gani wako,” mwandishi wa muda mrefu wa Myanmar Aung Naing Soe, hivi sasa anaishi Thailand, alisema katika mahojiano"
"Juhudi kadhaa zimeanzishwa na jumuiya za vyombo vya habari nchini Thailand kwa ajili ya waandishi wa habari wanaotokea Myanmar, wakiwapa msaada wa kifedha na wa kisheria ili waweze kuendelea kuendesha operesheni zao za habari hapa, au angalau waepuke kusumbuliwa na mamlaka husika"
"Aung Naing Soe, hata hivyo, ambaye ana uzoefu na waandishi walioko uhamishoni, alisema mengi yanaweza kufanywa"
"“Itakuwa ni jambo jema endapo kuna taasisi zozote zinazoweza kuwasaidia kupata hadhi ya kisheria ya uhamiaji kwa kuwasaidia kupata ukaazi katika nchi ya tatu kuliko kuwasaidia kurejea kupitia mpaka wa Thailand-Myanmar kisheria,” alisema"
"“Waandishi wengi wa Myanmar walioko uhamishoni hawana nyaraka halali hivyo wanahitaji kupumzika na pia msaada wa matibabu ya afya ya akili"
”
"Bila ya kujua nani atafuatia"
"Thailand imekuwa ni kituo kikuu na sehemu ya mpito kwa wale wanaokimbia ghasia huko Myanmar kwa miongo kadhaa"
" Mapinduzi ya mwaka jana yalileta wimbi jipya la wakimbizi, wakiwemo waandishi, licha ya wanaofuatilia kusema ni vigumu kusema wangapi bado wako nchini Thailand"
"“Baadhi waliondoka mapema, kama Machi 2021,” Johanna Son, ambaye anaendesha Reporting ASEAN, mtandao unaofuatilia matukio ya haki za raia huko Myanmar na eneo hilo, alisema"
" “Wengine walijaribu kufanya iwezekane, baadhi waligundua kuwa haiwezekani au siyo busara kubakia na kubahatisha maisha yao"
”
"Chavarong Limpattamapanee, rais wa Baraza la Habari la Taifa la Thailand alikadiria kuwa waandishi wa habari takriban 180 waliokuwa wamekimbia mapinduzi mwaka 2021 wako Thailand, wengi wao wako kaskazini, katika maeneo ya mpakani kama vile Mae Sot"
"“Na karibu wote kati yao wanaogopa sana, kugunduliwa na kukamatwa,” amesema"
"Thailand haijasaini Mkataba wa Wakimbizi wa Umoja wa Mataifa, ambao unazikataza serikali kuwarejesha wakimbizi katika nchi zao kama wanakabiliwa na vitisho kwa uhai wao"
"“Wale walioingia Thailand kisheria na wanataka kubakia wanakabiliwa na changamoto kubwa ya kuendelea kuwa na hadhi ya kisheria,” Phil Robertson, naibu mkurugenzi wa shirika la Human Rights Watch, kitengo cha Asia, amesema"
" “Wakati wengine waliokuwa wamevuka kirahisi mpakani wanakabiliwa na vitisho vya kukamatwa kwa kuingia kinyume cha sheria, na kuna uwezekano wa kurejeshwa Myanmar, wakati wowote"
" "
" "
"Facebook Forum"
"Katika maadhimisho ya siku ya Uhuru wa Habari Duniani, waandishi na watetezi wa haki za binadamu wameonya kuhusu vitisho kwa uhuru wa habari na demokrasia kwa kutoa habari za uongo, hotuba za chuki na propaganda kupitia teknolojia ya digitali"
"Katika tukio maalum kuadhimisha siku hiyo , mkuu wa haki za binadamu katika Umoja wa Mataifa, Michelle Bachelet alitoa heshima kwa ushujaa na azma ya waandishi wa habari ambao wanaendelea kufanya kazi huku wakikabiliwa na ongezeko la manyanyaso, vitisho, na hatari kwa maisha yao"
"Bachelet alielezea kuwa mwaka jana waandishi wa habari 55 waliuwawa"
" Mwaka huu, anasema waandishi wa habari sita na mfanyakazi mmoja kwenye chombo cha habari aliuliwa huko Mexico na waandishi wa habari wengine 12 wameuawa nchini Ukraine tangu Russia ilipoivamia nchi hiyo hapo Februari 24 ameonya kuhusu ongezeko la nyenzo za upelelezi, kama vile Pegasus au Candiru, ambavyo vinaingilia kwa ndani vifaa vya watu na maisha yao"
"“Matumizi ya udukuzi katika mitandao umepelekea kukamatwa, kutishiwa na hata kuuawa kwa waandishi wa habari"
" Imehatarisha vyanzo vyao"
" Inaziweka hata familia zao katika hatari"
" Kukabiliana na hatari hizi, waandishi wa habari mara nyingi wanachukua njia hatari za kujizuia"
”
"Mshindi wa tuzo ya mwaka ya Amani ya Nobel, mwandishi wa habari wa Russia, Dmitry Muratov, anasema Russia inakabiliwa na mustakbali uliovunjika kwasababu ya Rais Vladimir Putin"
" Anasema uharibifu wa vyombo huru chini ya utawala wa Putin, na propaganda dhidi ya Ukraine, zimekuwa ni muhimu katika kuchochea uvamizi wa Russia"
"Mshindi mwenza wa tuzo hiyo mwaka jana, mwandishi wa habari wa Ufilipino, Maria Ressa anakiri kuhusu ukandamizaji wa ukweli uliofanywa na Putin ambapo imewezekana kwake kuanzisha vita nchini Ukraine"
"“Bila ya takwimu huwezi kupata ukweli"
" Bila ya ukweli huwezi kupata uaminifu"
" Bila ya uaminifu hatushirikiani uhalisia"
" Hakuna kanuni za sheria"
" Hakuna demokrasia"
" Waandishi wa habari, watetezi wa haki za binadamu – mtu yeyote anashambuliwa, mtu yeyote anaweza kulengwa"
" Sisi hatuna ulinzi katika vita vya habari,” anasema Ressa"
"Ressa anasema propaganda inakuwa na mchango katika kuwatia khofu watu na kuwasilisha takwimu za uongo"
" Anaonya kuwa watu ambao wanaamini uongo ndiyo sahihi, ni watu ambao wanaweza kudhibitiwa"
" Anaonya pale ukweli unapoharibiwa, demokrasia nayo huharibiwa"
" "
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Dunia inapoadhimisha siku ya uhuru wa vyombo vya habari na uhuru wa kujieleza Jumanne, shirika la kutetea haki za waandishi habari la Waandishi wasio na Mpaka RSF linasema mvutano unaongezeka kutokana na vurugu kwenye utoaji wa habari"
"Ripoti ya shirika hilo lenye makao yake mjini Paris inaonya kwamba kutokana na ukosefu wa kanuni za kusimamia utandawazi wa kutoa habari kwenye mitandao kumekuwepo na ongezeko marudufu la habari za uwongo na propaganda, mivutano katika vyombo vya habari na kusababisha migawanyiko ndani ya nchi na kati ya nchi na nchi kwenye kiwango cha kimataifa"
"Ripoti hiyo imeorodhesha pia hali ya uhuru wa habari katika zaidi ya nchi 180, na kati ya nchi zinazoongoza ni zile za Scandinavia za Norway, Denmark Sweden na Filand pamoja na Estonia"
"Na zile zilizoko chini katika orodha ni Korea Kaskazini ikifuatiwa na Eritrea, Iran na Turkmenistan"
"Kwa upande wa nchi za Afrika Ushelsheli ndio inaongoza kwa uhuru wa vyombo vya habari na ni miongoni mwa nchi 7 zenye uhuru wa kuridhisha, ikiwa pamoja na Namibia, Afrika kusini, Cape Verde, Ivory Coast Burkina Faso na Sierra Leone"
"Kwa Afrika mashariki Tanzania imeshuhudia kufunguka kwa uwanja wa uhuru wa habari lakini Kenya kuimarika zaidi katika uhuru huo ikipanda kutoka nafasi ya 102 hadi 62"
" Ripoti inaeleza Rwanda Burundi hali imekuwa nzuri kidogo lakini Uganda ikishuhudia kubanwa kwa uhuru wa kusema na uhuru wa waandishi habari"
" "
"Facebook Forum"
"Hayo uyalijiri huku mshukiwa aliyekamatwa kuhusiana na moto wa awali, akitarajiwa kufikishwa mahakamani"
"Moto wa awali, wa siku ya Jumapili ulisababisha paa la jengo jipya ambako wabunge hufanyia vikao vyao, kuporomoka"
"Paa la jengo la kale, ambalo lilijengwa mnamo mwaka wa 1884, na ambako ndiko vikao vya baraza kuu la bunge hufanyika, pamoja na vile vya Baraza la Kitaifa la Mikoa, pia liliporomoka"
"Bunge lilisema katika taarifa yake kwamba ni malori sita tu kati ya 10 ya zimamoto ambayo sasa yamesalia kwenye eneo la tukio na ilitumainiwa kuwa malori zaidi yangeondolewa baadaye"
"Mwanamume mwenye umri wa miaka 49 aliyeshtakiwa kwa uchomaji moto, na makosa mengine ikiwemo wizi, alitarajiwa kufikishwa mahakamani leo Jumanne"
"Facebook Forum"
"Roegchanda Pascoe alionyesha ushujaa kukabiliana na vitisho vya kuuawa wakati akijaribu kuzuia ghasia za magenge zilizokuwa zimezikumba jamii za makazi ya Cape nje kidogo ya mji wa Cape Town, Afrika Kusini"
" Facia Boyenoh Harris alikabiliwa na manyanyaso wakati akitetea haki za wanawake na ulinzi wa unyanyasaji wa kingono nchini Liberia"
"Wanawake hawa wawili Waafrika kutoka nchi zilizoko kusini mwa jangwa la Sahara ni kati ya darzeni za wanawake wanaopewa heshima na Wizara ya Mambo ya Nje ya Marekani na Tuzo ya Kimataifa ya Wanawake Mashujaa kwa kuonyesha “ujasiri usio wa kawaida, nguvu na uongozi katika kupigania amani, haki, haki za binadamu, uwiano wa kijinsia, na usawa … mara nyingi kwa kuweka maisha yao hatarini na kujitoa mhanga,” kwa mujibu wa taarifa kwa vyombo vya habari"
"Watatambuliwa Jumatatu katika hafla ambayo, kutokana na janga la corona, itawaleta wote hao pamoja kwa njia ya mtandao badala ya kuhudhuria binafsi mjini Washington"
" Waziri wa Mambo ya Nje wa Marekani Antony Blinken ataongoza tafrija hiyo, na mke wa Rais Jill Biden atatoa hotuba"
"Roegchanda Pascoe"
"Pascoe, mwenye umri wa miaka 47, ni mwanaharakati anayefanya kazi kuzuia uhalifu katika nyumba za Cape, jamii maskini nje ya mji wa Cape Town ambako watu wa makabila mbalimbali walilazimishwa kukaa eneo hilo katika miaka 1960 chini ya mfumo wa utawala wa kibaguzi Afrika Kusini"
"Magenge yamekuwa na makazi yao kwa miongo mingi hapo, wakisafirisha dawa za kulevya, silaha, ukahaba na mengine mengi"
" Ghasia zimefanywa “kuwa ni kitu cha kawaida,” Pascoe aliiambia VOA"
"Lakini mwaka 2013, baada ya mvulana mmoja aliyekuwa akicheza nje aliuawa katika mapambano ya risasi, mwanamama huyu alikuwa muasisi mwenza wa Kikundi cha kujitolea cha Usalama cha Manenberg"
" Kilipewa jina la kitongoji ambapo kipo, Kikundi hicho kinatoa elimu kuhusu mfumo wa kisheria wa uhalifu, kinawapatia mafunzo watetezi wa kisheria wa kijamii, na kutoa ushauri nasaha na misaada mingine kwa waathirika wa uhalifu, hususan wanawake na watoto"
" Pascoe anapata posho kupitia mfuko wa msaada kutoka Kikundi cha Kimataifa Kinachopambana na Uhalifu Kimataifa (Global Initiative Against Transnational Organized Crime)"
"Kikundi hicho pia kinafanya usuluishi kati ya magenge mbalimbali, kwa lengo la kutafuta suluhu ya amani kwa mizozo"
"Mwezi Julai 20, 2016, Pascoe na wakazi wengine kadhaa wa Manenberg walishuhudia madai ya shambulizi la genge dhidi ya mwanamme mmoja ambaye alikufa baadaye siku hiyo"
" Pascoe alikuwa ndiye shuhuda pekee kutoa ushahidi katika kesi ya mauaji ya mwaka 2019, akisaidia kumtia hatiani kiongozi wa genge hilo na wengine wawili"
"Siku moja kabla ya kutoa ushuhuda, washambuliaji wasiojulikana walipiga risasi katika nyumba yake"
" Pascoe alikuwa amehamishiwa katika nyumba usalama mapema siku hiyo, lakini watoto wake walikuwa bado wako nyumbani"
" Tangu wakati huo wameungana naye mafichoni, wakihofia kulipiziwa kisasi na magenge hayo"
"“Siwezi kukaa kimya wakati dhulma inatokea kwa kiumbe yeyote,” mwanamama huyo aliiambia VOA juu ya uamuzi wake wa kutoa ushahidi"
" Lakini “athari za ghasia za magenge zimekuwa mbaya sana kwangu mimi"
" … Sitaweza kurejea kuishi katika jamii hiyo"
"Hata hivyo Pascoe amekuwa mvumilivu"
" Kupitia kikundi hicho, anaendelea kusuluhisha migogoro ya jamii na kuwasaidia waathirika wanawake na familia mbalimbali"
" Ameandaa program ya kuzuia na kuingilia kati matukio ya kihalifu kwa vijana walio kaitka mazingira hatarishi"
" Ameandaa mfumo wa “walking bus” kwa wanafunzi kusindikizwa na wazazi wao – aghlabu mama zao ambao hawana kazi"
" Wanalipwa, “wanafundishwa na kupewa ujuzi wa namna ya kutoa huduma ya kwanza dharura,” Pascoe amesema"
"“Ana mikakati ya kustaajabisha ya kuiendeleza jamii yake,” Oscar Nceba Siwali amesema kuhusu Pascoe kupitia barua pepe aliyoituma VOA"
" Anaongoza Shirika la Afrika Kusini la Maendeleo na Ujenzi Mpya, linalohamasisha kujiepusha na ghasia katika baadhi ya jamii zilizoimara nchini humo"
"“Katika warsha za kuzisaidia kuzihusisha taasisi zisizo za kiserikali kufanya kazi pamoja, amekuwa ni msaada mkubwa sana – anaelekeza jinsi ya kusonga mbele lakini pia anakiri [yale] yaliyopita"
”
"Pascoe anatarajia kuchaguliwa kwake kwa tuzo ya Mwanamke Jasiri itawasaidia wengine kutambua kuwa, haijalishi namna ulivyokuwa nyuma, wanaweza kutoa michango yenye kuthaminiwa"
"“Itakuwa na maana kubwa sana kwa viongozi vijana wanawake,” amesema"
"Facia Boyenoh Harris"
"Facia Boyenoh Harris mwanzilishi mwenza wa kikundi cha wanawake, Paramount Young Women Initiative Hivi leo, kinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
" Monrovia, Liberia"
" (Photo courtesy of U"
S
" State Department)"
"Mwaka 2005, Harris alikuwa katika mwaka wa kwanza Chuo Kikuu cha African Methodist Episcopal katika mji mkuu wa Liberia, Monrovia, wakati yeye na baadhi ya wanafunzi wenzake walipoanzisha kikundi cha Vijana Wanawake, Paramount Young Women Initiative"
" Walichangisha fedha kwa ajili ya udhamini wa masomo kuwasaidia wanafunzi wengine wanaohangaika kupata fedha, majukumu ya kifamilia, matatizo ya masomo na mengine mengi"
"Waliongeza warsha"
" “Tulizungumza kuhusu maisha ya familia, masuala ya uchumi wa jamii na uhamaishaji tunaohitaji” wakati Liberia ilipokuwa inaondokana na vita vya wenyewe kwa wenyewe, alisema Harris, mwenye umri wa miaka 39"
" “Tulikuwa na sehemu salama ya kukutana pamoja"
”
"Hivi leo, juhudi hizo zisizokuwa za kibiashara zinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
"Ni kituo kimoja cha wanaharakati kwa Harris, ambaye ni mwandishi wa zamani nchini Liberia, ambayo ina wajibu wa kuongoza juhudi za kuifikia jamii inayoendeshwa na Tume Huru ya Habari ya Liberia"
" Imepewa jukumu kutekeleza Sheria ya Uhuru wa Habari nchini"
"Harris muasisi mwenza wa Kikundi cha Wanawake Liberia na, kama msimamizi wa kijamii, amekuwa akifanya kampeni kupanua wigo wa ushiriki wa kisiasa na hali bora ya usafi"
" Anapambana na manyanyaso ya kijinsia, ikiwemo ubakaji na ukeketaji wa wanawake"
"Nchini Liberia, “tunakabiliana na mfumo dume wenye nguvu kubwa ambao unawakandamiza wanawake,” Harris alisema"
"Rais wa Liberia alitangaza mwaka 2020 ubakaji ni dharura ya kitaifa, na serikali hivi karibuni ilianzisha mawasiliano mubashara ya simu katika kutoa taarifa za uhalifu wa kingono na kijinsia"
"Lakini Waziri wa Jinsia Williametta E"
" Saydee-Tarr, akihutubia Baraza la Seneti la taifa Alhamisi [Machi10], alilalamika juu ya viwango vidogo vya kuripoti na kasi ya pole pole kwa mashtaka ya uhalifu huo"
"“Kuna changamoto nyingi katika mfumo huo,” Harris alisema"
" Polisi mara nyingine wanasema hawana uwezo wa kuchunguza au kufanya ukamataji, au muathirika au ndugu zao hawataki kufungua mashtaka"
" Kesi zinaweza kukwama katika mfumo wa kukabiliana na uhalifu"
"Watu wanahitaji “kupata haki kwa wakati,” Harris alisema"
"Pia anatetea kuwepo uwakilishi sawa katika ofisi za umma"
" Ingawaje Liberia ilikuwa nchi ya kwanza Afrika kumchagua rais mwanamke – Ellen Johnson Sirleaf, rais aliyehudumu tangu mwaka 2006 hadi 2018 – wanawake bado uwakilishi wao uko chini katika ofisi za kuchaguliwa kitaifa"
" Harris ameeleza kuwa Bunge la Liberia, wanawake wana viti 11 kati ya 103 katika Baraza la Wawakilishi na Seneti wawili katika Baraza la Seneti lenye viti 30"
"“Wanawake hawana fursa ya kupata fedha sawa” kwa kulipa ada na kampeni, alisema Harris, akipendekeza kuwepo na hatua za kuwawezesha kupata fedha za kampeni"
"Harris alisema Tuzo ya Ushujaa inawaenzi “ wanawake wa Liberia ambao wamekuwa wakiendelea kufanya kazi ngumu kuhakikisha kuwa ukosefu wa haki unamalizwa” wakati wakiendeleza maendeleo ya nchi"
"Inawakilisha changamoto binafsi, pia: “Nina majukumu makubwa zaidi kufanya zaidi … kuiacha Liberia bora kwa vizazi vitakavyokuja baada ya sisi"
"Programu ya uongozi "
"Zaidi ya sherehe za tuzo zitakazo fanyika kwa njia ya mtandao Jumatatu, mashujaa hao watashiriki katika programu ya uongozi ya kupitia mtandaoni “ kuungana na wenzao wa Marekani na kuimarisha mtandao huo wa kimataifa wa viongozi wanawake,” Wizara ya Mambo ya Nje imesema katika taarifa kwa vyombo vya habari"
" Zaidi wa wanaweka 170 kutoka nchi zaidi ya 80 wametambuliwa kutokana na kazi zao tangu mwaka 2007"
" "
" "
"Facebook Forum"
