"
live
Duniani Leo Video Tube
"
"
Zelenskyy aishtumu Russia kuishika Afrika mateka kwa kuzuia ngano za Ukraine
"
"
Waziri mkuu wa Israel kuivunja serikali na kuitisha uchaguzi mpya
"
"
Marekani na washirika wake wajadili njia za kupunguza zaidi mapato ya Russia
"
"
Beijing iko tayari kusaidia Pembe ya Afrika kupata amani; anasema Xue Bing
"
"
Kenya yajipanga kuruhusu wakimbizi kujiunga na jamii kabla ya kuzifunga kambi
"
"
Mateso wanayopitia wakimbizi wa DRC kutokana na vita vya waasi
"
"
Madaktari na waalimu waanza mgomo Zimbabwe
"
"
Ujumbe wa IMF watembelea Sri Lanka
"
"
Makundi ya waasi DRC kukabiliwa na jeshi la Afrika mashariki
"
"
Alfajiri
"
"
Matukio ya uuzaji wa picha chafu nchini Tanzania watajwa kuwahusisha watoto
"
"
Madaktari, wauguzi na walimu wa Zimbabwe waanza mgomo kulalamikia mishahara duni.
"
"
KWA UNDANI: Waasi wa DRC kukabiliwa na jeshi la jumuiya ya Afrika mashariki
"
"
EAC yajadili mkakati wa kupeleka jeshi la pamoja kupambana na M23 DRC
"
"
Hali ya vita DRC inaendelea kuwaathiri watoto na wanawake wakitafuta usalama wao
"
"
Ubelgiji yarejesha mabaki ya Jino la Waziri Mkuu wa zamani hayati Lumumba
"
"
EAC yajadili mkakati wa kupeleka jeshi la pamoja kupambana na M23 DRC
"
"
Homa ya ini na madhara yake katika mwili wa mwanadamu
"
"
Korea Kusini: Je, kundi la muziki la Pop la BTS, litapumzika?
"
"
Biden awaomba wajumbe wa Republikan kushirikiana na Wademokrat kuokoa uchumi
"
"
Siku ya Juneteenth ni kumbukumbu ya kumalizika utumwa Marekani
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Maelfu ya watu wahudhuria mkutano kupinga mashambulizi ya bunduki
"
"
Moto wa pili wazuka kwenye jengo la bunge Afrika Kusini, wadhibitiwa
"
"
Marekani kuwapa tuzo ya heshima wanawake mashujaa wa Afrika
"
"
Simulizi : Wazazi Wanaolea Watoto wa Rangi Tofauti
"
"Katika hotuba kwa njia ya video kwa viongozi wa Umoja wa Afrika Jumatatu, Zelenskyy amesema, "" Vita hivi vinaweza kuonekana kuwa mbali sana na kwenu na nchi zenu"
" Lakini kwa bahati mbaya, kupanda kwa bei ya chakula kumevifanya vita hivyo kuhisiwa na mamilioni ya familia za Afrika"
""""
"Amesema Ukraine inafanya mazungumzo magumu kwenye ngazi mbali mbali kujaribu kumaliza vikwazo vya Russia kwenye bandari za Ukraine"
"""Lakini hakuna hatua iliyokwisha pigwa, ndio maana mzozo wa chakula duniani utaendelea wakati wote vita hivi vya kikoloni vinaendelea,"" amesema"
"Russia inakanusha kuzuia kwa makusudi usafirishaji wa ngano kutoka Ukraine na kusema kupanda kwa bei ya chakula duniani ni kwa sababu ya vikwazo vilivyowekwa na mataifa ya magharibi dhidi ya Russia"
"Mkuu wa sera ya kigeni ya Umoja wa Ulaya Joseph Borrell ametaja vitendo vya Russia kuwa ""uhalifu halisi wa kivita"
""""
"Aliwambia wanadiplomasia wa ngazi ya juu wa Umoja wa Ulaya waliokutana nchini Luxembourg Jumatatu, "" Ni jambo lisiloeleweka, ni vigumu kufikiria kwamba mamilioni ya tani za ngano bado zinaziuiliwa nchini Ukraine ilihali katika sehemu nyingine ya dunia, watu wanateseka kutokana na njaa"
""""
"Facebook Forum"
"Bennett na mshirika wake mkuu, Yair Lapid, watalivunja bunge katika siku zijazo, ofisi ya Bennett imesema"
" Lapid atahudumu kama waziri mkuu wa mpito hadi serikali mpya itakapoundwa"
"Serikali ya Bennett ilikuwa dhaifu tangu ilipoingia madarakani mwaka mmoja uliopita, muungano wa vyama vinane tofauti unaojumuisha vyama vya mrengo wa kulia, vya kiliberali na vyama vya Waarabu Waislamu"
"Muungano huo ulianza kugawanyika baada ya maafisa kadhaa wa chama cha Bennett kujiondoa kwenye muungano huo, wakisema wanahisi kwamba Bennett anakubaliana maelewano mengi na washirika wake"
"Uchaguzi mpya utampa fursa waziri mkuu wa zamani wa muda mrefu Benjamin Netanyahu ya kurudi madarakani"
"Netanyahu hivi sasa ni kiongozi wa upinzani baada ya kukaa madarakani kwa miaka 12"
"Siku ya Ijumaa alisema kuvunjwa kwa bunge ""itakuwa habari njema"" kwa mamilioni ya Waisraeli na kutabiri kwamba chama chake cha Likud kitaongoza serikali mpya"
"Bennett aliunda serikali ya muungano wa vyama vinane mwaka jana baada ya chaguzi nne mfululizo ambazo hazikubaini mshindi"
"Uchaguzi ujao utakuwa wa tano kwa Israel katika kipindi cha miaka mitatu"
"Waziri wa ulinzi Benny Gantz amesema kwenye Twitter Jumatatu kwamba serikali itaendelea na shughuli zake, hata wakati wa kipindi cha mpito"
" "
"Facebook Forum"
"""Tunazungumza juu ya bei ya kikomo au bei maalum ambayo itadumisha na kuimarisha vikwazo vya hivi karibuni vya nishati vilivyopendekezwa na Umoja wa Ulaya, Marekani, Uingereza na wengine, ambayo itateremsha bei ya mafuta ya Russia na kupunguza mapato ya Putin, huku ikiruhusu usambazaji zaidi wa mafuta kufika kwenye soko la kimataifa,"" Yellen amewambia waandishi wa habari mjini Toronto"
"""Tunadhani bei maalum pia ni njia muhimu ya kuzuia madhara mabaya kwa nchi maskini zenye pato la chini ambazo zinataabika kutokana na gharama ya juu ya chakula na nishati,"" Yellen amesema, akizungumza pamoja na waziri wa fedha wa Canada Chrystia Freeland"
"Facebook Forum"
"Mjumbe maalum wa China kwa pembe ya Afrika, Xue Bing amesema Beijing iko tayari kuzisaidia nchi za eneo hilo kupata amani na kuondokana na kile alichokiita uingiliaji wa nje"
" Xue alitoa maoni hayo kwenye mkutano wa kwanza wa China juu ya utawala na maendeleo katika pembe ya Afrika unaofanyika Addis Ababa nchini Ethiopia"
" "
"Katika mkutano na nchi sita za Pembe ya Afrika uliofanyika mjini Addis Ababa siku ya Jumatatu, China ilieleza kuwa machafuko na mgawanyiko wa kikanda unaongezeka"
" "
"Xue Bing, mjumbe maalum wa China kwa pembe ya Afrika alieleza kwamba fikra za vita baridi na madaraka ya kisiasa yameibuka tena, huku Amani na maendeleo vikikabiliwa na upinzani"
" "
"Ingawa China imekuwa mshirika wa muda mrefu wa kibiashara barani Afrika, hii ni mara ya kwanza inaonekana kuingilia kati siasa za nchi za kiafrika,-mabadiliko ya sera ya China"
" "
"Xue anasema mapema mwaka huu, mtazamo wa China kuhusu Amani na maendeleo ya Pembe ya Afrika ulizingatia hali halisi ya eneo hilo, na uzoefu wake wa siku za nyuma na unalenga kuzisaidia nchi za eneo hilo, kuondokana na uingiliaji kati kutoka nje"
" “China itaendelea kuunga mkono nchi za kanda hiyo ili kuzingatia maono ya usalama wa pamoja wa kina, wa ushirikiano na endelevu"
" Kulinda Amani na usalama wa kikanda pamoja na kunyamazisha bunduki katika Pembe ya Afrika”"
" "
"Balozi Redwan Hussein, mshauri wa usalama wa taifa wa Waziri Mkuu wa Ethiopia, Abiy Ahmed, alieleza kuwa nchi za Pembe ya Afrika zinahitaji kutumia mbinu tofauti, kutatua changamoto za umaskini, ukame, uhamiaji haramu na wakimbizi, ugaidi, mabadiliko ya hali ya hewa, watu waliokoseshwa makazi ndani ya nchi, pamoja na matokeo ya vita"
" "
"“Uhusiano kati ya Amani na usalama ni Dhahiri sana kuweza kufafanuliwa hapa"
" Kulifanya eneo hilo kuwa huru kutokana na mzigo wa vita na migogoro pamoja na kuhakikisha amani na usalama vinaendelea kuwa kipaumbele cha pande zote"
" Watu wa eneo hilo wameteseka vya kutosha, na ni wajibu kwetu kuamua njia ya kistaarabu, iliyokomaa ya kushughulikia matatizo na tofauti zetu”"
" "
"China imesisitiza kuwa kwa muda mrefu imekuwa na Imani kwamba nchi za Pembe hiyo zina azimio muhimu la kutafuta nguvu kupitia mshikamano na busara ya kisiasa ili kutatua tofauti kwa njia ya mazungumzo na mashauriano"
" "
"Facebook Forum"
"Mradi mmoja, unaosaidiwa na Kamati ya Kimataifa Uokozi (IRC), inawapatia wakimbizi mikopo midogo midogo kuanzisha biashara"
"Mkimbizi raia wa Congo, Enock Gatangi anawahudumiua wateja katika duka la dogo la mboga mboga mjini Nairobi katika ujirani wa Kayole"
"Gatangi alikimbia huko Jamhuri ya Kidemokrasi ya Congo mwaka 2003 na mke wake na mtoto wake na kupatiwa hifadhi kwenye kambi ya wakimbizi ya Kakuma nchini Kenya, ambako aliishi huko kwa miaka 12"
" "
" "
"Ramani ya nchi za Afrika Mashariki"
" Walihamia mjini Nairobi ambako alifanya kazi kama mlinzi wakazti akiweka akiba ya fedha na kuwa na ndoto ya kuanzisha biashara yake"
"Lakini, kama ilivyo kwa wakimbizi wengi, Gatangi alishindwa hata kupata mkopo mdogo kutoka benki"
"Baadaye alijiunga na Rangers Family Group, chama cha kuweka na kukopa, ambacho mwezi Januari kilimpatia mkopo wa 4170 ili kumsaidia kufungua duka lake"
"Gatangi anasema ana wateja wengi wote wakenya na wacongo"
" Lakini wateja wake wakuu anasema ni wakenya"
"Baada ya mkutano wao wa kila wiki Rangers Family Group huimba nyimbo za kicongo kusherehekea akiba yao"
" Wao ni moja ya makundi kama 20 ambayo yanapatiwa msaada na Kamati ya Kimataifa ya Uokozi katika ujirani tofauti mjini Nairobi"
"Program ya IRC inaitwa Wakimbizi Afrika Mashariki: Kuboresha Uvumbuzi mmjini kwa Maisha na Maendeleo au Re:Build"
" Ni mradi wa miaka 5 kuwawezesha takriban wakimbizi 20,000 walioko mjini wakiwa na biashara zao mjini Nairobi na katika mji mkuu wa Uganda Kampala"
"IRC inasema mikopo midogo midogo tayari imewasaidia wakimbizi 260 mjini Nairobi kuweza kuwa wamiliki wa biashara zao"
" "
"Boniface Odhiambo ni meneja mradi wa Re:Build anasema ukweli ni kwamba wakimbizi wenyewe wamekabiliwa na changamoto katika misingi ya kupata fursa za kifedha kutoka kwenye taasisi za fedha, mradi umeanzishwa ili kubuni njia za jinsi ya kupata fursa za huduma za kifedha na pia kuboresha juhudi zao za kiuchumi"
"Kwa mujibu wa program hii, wakimbizi na wenyeji wanaunda makundi ya wanachama 15 mpaka 30 ambao wanashirikiana kutoa michango"
" Fedha zinawekwa sehemu moja kwa kutumia akaunti za kwa njia ya simu ambapo wanachama wanaweza kukopa kama mikopo iudogo midogo kuanzisha na kuendesha biashara ndogo ndogo"
"Wanachama mjini Nairobi wanasema mradi umeboresha nafasi yao ya kiuchumi"
" "
" Shantalk Zabibu mwenyekiti wa Rangers Family Group huko Kayole anasema kabla ya program kuanzisha walikuwa hawana fursa ya kupata fedha za uwekezaji"
" Lakini tangu wakati huo waliungana na kuweka rasilimali zao pamoja"
" Zabibu anasema kama mwanachama anakopa shilingi elfu kumi za Kenya ($90) atapewa"
" Anasema kama mwanachama mwingine anataka shilingi elfu tano ($45) naye pia atapewa"
" Zabibu anasema maisha yao yameboreka tangu kujiunga pamoja kama kikundi"
" "
" Kenya ni mwenyeji wa kiasi cha wakimbizi na waomba hifadhi 550,000, 87,000 kati ya hao wanaishi mijini"
" "
"FILE - Wanaume wakibeba mifuko ya chakula cha msaada katika kambi ya wakimbizi ya Kakuma kaskazini mwa Kenya, March 6, 2018"
" Ushiriki wao katika uchumi wa Kenya unahusu muingiliano, anasema meneja mradi Odhiambo, na kuongezea “tunapolenga kuwawezesha kiuchumi, tunawapa walio katika mazingira hatarishi au wasio na sauti kupata fursa pia ya kujihisi na kuchangia katika pato la taifa"
”
"Huku serikali ya Kenya ikipanga kufunga kambi za Kakuma na Dadaab mwezi Julai, macho yote yako kwa mamlaka kuona itachukua hatua gani"
" Kuwaingiza wakimbizi katika jamii kama Gatangi kunawafanya kuwa na matumaini kuwa kama kambi zitafungwa, wale wanaisho katika hizo kambi, kama ilivyokuwa kwake, watakuwa tayari na uwezo wa kuishi katika jamii za wakenya"
" "
" "
"Facebook Forum"
"Zaidi ya makundi ya wapiganaji au ya waasi 100 yanapigana na wanajeshi wa serikali nchini humo na yamepelekea Zaidi ya watu milioni mbili kuwa wakimbizi nje au ndani ya DRC"
"Kulingana na Umoja wa Mataifa, DRC ina jumla ya watu milioni 95"
" Nchi hiyo ina wanajeshi karibu 160,000 pekee"
" Athari za mapigano kati ya makundi ya waasi na wanajeshi walio wachache, zinadhihirika kati ya wananchi"
" Kando na kuwa na utajiri mkubwa wa madini Afrika, zaidi ya raia milioni mbili wa DRC wanaishi kama wakimbizi"
"Wengi wao, wameishi maisha ya kukimbia kutoka kambi moja hadi nyingine"
" milio ya risasi, mizinga na mabomu imezingira maisha yao"
"Dansira Karikumutima ana umri wa miaka 52"
" Ana watoto 11, ameishi maisha ya ukimbizi tangu alipokuwa na watoto wanne"
" Kwa sasa anaishi katika kambi ya Rutchuru"
"“Ya kwanza na ndio nilikuwa nimezala mara ya nne, nilikimbilia Uganda"
" Mara ya pili tulikimbilia hapa Rutshuru"
" Mara ya tatu tulikimbilia kwa milima ya kinoni, na sasa tumekimbilia hapa"
"” Dansira amemwaambia mwandishi wa Idhaa ya Kiswahili ya VOA"
"Ajua Mungu Makeke ni mkimbizi katika kambi ya Mubimbi Kalehe"
"“Waasi walikuwa wanatuvamia kila siku"
" Walikuwa wanatupiga na kuiba kila kitu hasa chakula"
" Wanabeba hata kuku"
" Maisha hapa ni magumu kabisa"
" Ni kujikaza tu"
" Ni kulima kwa mashamba ya watu kila siku ndipo upewe chakula"
”
"Hakuna msaada kwa wakimbizi wanaoishi ndani ya DRC"
"Asilimia kubwa ya wakimbizi kutoka Jamhuri ya Kidemokrasia ya Congo wanaishi Uganda, Tanzania, Kenya na Afrika Kusini"
"Kambini, matatizo ni mengi lakini zaidi ni ukosefu wa chakula"
"Hakuna chakula tunapata"
" Nakumbuka wakati tulikuwa Uganda kambi ya Nyakabande, kwa miezi 4, tulikuwa tunakula mzuri, walikuwa wanatuletea unga, mchele, maharagwe, walikuwa wanatupikia na tunakula vizuri"
" Watoto walikuwa wanakunywa uji asubuhi na jioni"
" Hapa, hakuna kitu wanatupatia"
" Watu wanaoishi karibu hapa na kambi ndio walitupatia msaada wa mchele wakati tulifika na sio wote walipata"
" Haikuwa inatosha watoto"
" Njaa hapa inatupiga sana"
"” Amesema Dansira"
"Wakimbizi wanafanya kazi kwa mashamba ya watu wanaoishi karibu na kambi "
"Ndani ya Jamhuri ya kidemokrasia ya Congo, Muungano wa makanisa ya kiroho ECC, zaidi ya 60 yanatoa msaada wa chakula kwa wakimbizi wanaoshi katika kambi"
" Msaada huo wa unga wa kutengeneza sima, maharagwe, mafuta ya kupika na chumvi, unatolewa kwa kila familia, mara mbili kwa mwaka"
" Wakimbizi wanalazimika kulima kwa mashamba watu wanaoishi karibu na kambi ili kupata msaada wa chakula"
"“Kwanza mimi nguvu zinaishia"
" Siwezi tena kwenda kufanyia watu kazi ya kilimo kwa mashamba ya watu hapa Rutshuru"
" Walio na nguvu wanaenda kwa mashamba kulima au waende kuomba uomba"
" Chochote wanachopata, wanapikia watoto"
" Mimi sina nguvu, wanawatuma watoto wanaenda kuomba uomba"
"” Ameendelea kusema Dansira"
"Wanapolazimika kulimia watu wa mashambani au watumie watoto wao kama omba omba, wanakariri kwamba waliacha chakula kingi sana katika mashamba yao na hawakuwa wanakosa hata mlo mmoja kwa siku"
"Eugene Endebwami ni kiongozi wa wakimbizi katika kambi ya Rutshuru, DRC"
"“Milipuko ya risasi kwenye ziko kulikuwa mavuno, huwa tunalima, tunafuga mifugo"
" Mimea ilikuwa imekomaa, mavuno yote imekuliwa na wale waasi wanaopigana huko"
" Tunaomba serikali itafute Amani na waturushidhe kwetu"
" Tunateseka sana"
"”amesema Eugene"
"Mumbere Kapalata alikimbia vita vya Mai Mai"
" Ana umri wa miaka 31"
" Ana watoto sita"
" Ameishi katika kambi ya Minova kwa mda wa miaka 10"
" Wenzake wamejaribu kurudi nyumbani lakini huwa wanarudi kambini kutokana na mapigano ya waasi"
"“Hapa tunaishi vibaya"
" Nakusanya mawe ndipo niuze nipate chakule"
" Tunapokea msaada wa chakula kutoka kwa kanisa mara mbili kwa mwaka"
" Hakitoshi kabisa"
" Nalimia watu shambani kutoka asubuhi hadi jioni ndipo wanipe chakula"
" Nina watoto sita"
" Nataka tu serikali itusaidie"
" Haya maisha tunayoishi ni magumu sana"
”
"Hakuna msaada wowote wanaopata kutoka kwa serikali ya Jamhuri ya Kidemokrasia ya Congo wala kwa shsirika lolote la kutoa msaada isipokuwa muungano wa makanisa"
"“Ulimwengu umetusahau licha ya kujua tunateseka”"
"Wanasema wamesahaulika licha ya ulimwengu kujua kwamba vita vya DRC vimesababisha mamilioni ya watu kutoroka makwao na kwamba wanaozungumziwa zaidi ni wale walio katika nchi jirani na katika kambi kubwa kubwa za wakimbizi zinazosimamiwa na shirika la umoja wa mataifa la kuwashughulikia wakimbizi UNHCR"
"Ndebwami Eugene ni mkuu wa kambi ya wakimbizi ya Rutshuru amabpo wanaishi katika madarasa ya shule ya msingi ya Rutshuru"
"“Ni mateso juu ya mateso kwetu katika nchi hii"
" Wanaokimbilia nje ya nchi pia wanakumabana na mateso Zaidi"
" Watoto kuzaliwa kule, ni watoto"
" Siwezi kusema kama ni waganda ama wakongomani mi sijui"
" sijui hawa wakuu wetu wa nchi ya Congo wanawaza nini kuhusu wakimbizi wenzetu wako huko kwa mashida mbalimbali"
”
"Wakimbizi wanaishi katika madarasa, shuleni"
"Katika kambi ya Rutshuru, wakimbizi wanaishi katika madarasa"
" Walikuja hapa mwezi March mwaka huu, kutokana na vita kati ya kundi la waasi la M23 na wanajeshi wa DRC mashariki mwa Congo"
" Wanaishi kwa madarasa ambayo ni lazima wawe wameamka alfajiri kabla ya wanafunzi kuwasili shuleni kwa masomo"
"“Matatizo makubwa ni hii ya kulala nje"
" Tunaamka asubuhi na mapema na kutoa vitu nje ili watoto wakutoka hii jamii iliyo karibu na kambi waseome"
" Vitu tunaviweka nje"
" Vitu vinanyeshewa na mvua"
" wakati tunapika chakula kinanyeshewa"
"” Amesema Dansira"
"Licha ya kuishi shuleni, watoto wao hawapati fursa ya kusoma kwa sababu hawawezi kulipa karo"
" Hawapati huduma ya matibabu kando na kutibiwa malaria na kupewa dawa za kupunguza maumivu"
"“Matibabu hapa ni shida tupu"
" Afisa wa afya wa hapa alikuja na kusema kwamba tunaishi katika hatari kubwa sana"
" Katika hospitali ya hapa karibu, wanatibu malaria pekee yake lakini tuna magonjwa mbalimbali ambayo imetufikia"
"” Amesema Eugene"
"Wakaimbizi wanatamani kurudi kwao "
"Mashirika ya kutetea haki za kibinadamu yanasema kwamba kuzuia wimbi la wakimbizi ni swala gumu lakini la muhimu kwa sasa ni kutafuta namna wanajeshi wa DRC wanaweza kusaidiwa kurejesha Amani masharimi kwa DRC"
"Jua linapochomoza, linapotua na giza kutawala saa za usiku, siku zote, wakimbizi wa Jamhuri ya kidemokrasia ya Congo wana ombi moja…"
"“Tunachohitaji, sio kusema chakula, sio kusema mavazi"
" Tunahitaji Amani"
" Tunataka amani tu"
"” Amesema kiongoni wa wakimbizi wa Rutshuru Eugene Endebwami"
"Idadi kubwa ya wakimbizi wa Jamhuri ya kidemokrasia ya Congo wanatoka mashariki mwa nchi hiyo ambapo kundi la waasi la Allied democratic forces ADF, limetajwa kila mara kuongoza makundi mengine zaidi ya 100 kwa mauaji, kuteka watu nyara na kupelekea mamilioni ya watu kutoroka makwao na kuishi kama wakimbizi"
"Makundi mengine ambayo yametajwa ni Mai mai, Codeco, Interahamwe, FDLR na M23"
" Yote yanadai kupigania haki za raia, kulinda raslimali za nchi, kutetea demokrasia na haki za kibinadamu"
"Imetayarishwa na Kennes Bwire, VOA, Washington DC kwa ushirikiano na Austere Malivika na Mitima Delachance, DRC"
" "
" "
" "
" "
" "
" "
"Facebook Forum"
"Wauguzi nchini humo wanalipwa dola18,000 za Zimbabwe ambazo ni sawa na dola 55 za kimarekani kulingana na soko la ubadilishanaji la sasa"
" Mshahara wa walimu unasemekana kuanzia dola 75 kwa mwezi"
" Wafanyakazi wa afya walikusanyika nje ya ofizi za bodi ya kitaifa ya afya, ilioko kwenye mojawapo ya hospitali kubwa zaidi nchini humo"
"Askari wa kuzima ghasia waliitwa karibu na eneo hilo wakati wagonjwa hospitalini wakiachwa bila huduma zozote"
" Kiongozi wa shirika la wauguzi la Zimbabwe Enock Dongo amesema kwamba bodi ya afya pamoja na wizara ya afya wamekataa kusikiliza kilio chao"
" Wiki iliopita serikali ilisema kwamba ingeongeza maradufu mishahara ya wafanyakazi wote wa serikali, lakini Dongo amesema kwamba kufikia sasa hakuna hatua yoyote rasmi iliyopigwa"
"Facebook Forum"
" Mazungumzo hayo yameanza leo wakati shule na ofisi za serikali zikibaki kufungwa ili kupunguza matumizi ya bidhaa muhimu ambazo zimeendelea kudidimia"
" Kupitia taarifa, IMF imesema kwamba itaendelea kusaidia Sri Lanka katika kipindi hiki kigumu kuambatana na sera zake"
"Timu hiyo ya watu 10 tayari imekutana na waziri mkuu Ranil Wickremesinghe wakati ikiendelea kubaki nchini humo kwa siku 10"
" Wachumi wanasema kwamba ziara hiyo ni muhimu ili kuokoa taifa hilo dhidi ya kufilisika"
" Mapema mwezi huu waziri mkuu aliambia bunge kwamba taifa hilo linahitaji takriban dola bilioni 5 ili kuweza kuagiza bidhaa muhimu katika miezi iliyobaki mwaka huu"
"Facebook Forum"
"Hii ni baada ya kundi la waasi la M23 kudhibiti mji wa Bunagana"
" Sehemu hiyo pia imeshuhudia ongezeko la ujumbe wa chuki katika jamii"
" Mkutano wa viongozi hao ni wa tatu kujadili hali ya usalama DRC"
"Serikali ya Jamhuri ya Kidemokrasia ya Congo haitaki wanajeshi wa Rwanda kushirikishwa katika jeshi la pamoja kwa ajili ya kupambana na waasi mashariki mwa DRC"
"DRC imesema kwamba inakubali pendekezo la rais wa Kenya Uhuru Kenyatta, kutuma jeshi la Jumuiya ya Afrika Mashariki nchini humo, kupambana na waasi wa M23, lakini haiwezi kuruhusu wanajeshi wa Rwanda kuwa sehemu ya mpango huo"
"Mwenyekiti wa Jumuiya ya Afrika Mashariki Kenyatta, alitangaza wiki iliyopita kwamba jeshi la jumuiya hiyo linastahili kuingia DRC mara moja na kupambana na makundi ya waasi mashariki mwa nchi hiyo"
" Kenyatta alisema uamuzi huo ulifikiwa baada ya kushauriana na marais wenzake wa Jumuiya ya Afrika mashariki"
"Taarifa ya ikulu ya Nairobi ilisema kwamba jeshi hilo litashika doria katika sehemu za Ituri, Kivu Kaskazini na Kivu Kusini na kulisaidia jeshi la DRC kwa ushirikiano na jeshi la Umoja wa zmataifa MONUSCO"
"Sehemu jeshi la Afrika mashariki litashika doria"
"Kenyatta alitaka sehemu za Ituri, Kivu Kaskazini ikiwemo Bunagana, Bugusa, sehemu za Petit Nor, Masisi, Lubero, Beni-kasindi, na sehemuza Kivu Kusini kutangazwa kuwa sehemu ambazo silaha haziruhusiwi bila idhini ya serikali na kwamba makundi yote yanayobeba silaha yapokonywe silaha hizo kwa lazima"
"Makamanda wa jeshi kutoka majeshi ya nchi zinazoshiriki, walikutana Nairobi Jumapili Juni 19 kuweka mikakati ya kuingia DRC"
"Nabende wa Moto ni mchambuzi wa siasa na usalama wa Maziwa Makuu"
" Mfanyakazi mstaafu katika wizara ya ulinzi, Uganda"
" Yupo kampala, Uganda"
"“Hilo linaweza kufanikiwa tu iwapo amri zitakuwa zinatoka kwa makao makuu ya Jumuiya ya Afrika Mashariki na wala sio kwa makamanda wa kila nchi"
" Awepo kamanda mmoja anayeteuliwa na uongozi wa jumuiya nzima"
" Viongozi wamechoma kusuluhisha swala la DRC kisiasa na sasa ni nguvu za vita zitumike"
"” Amesema Nabende"
"Zaidi ya makundi ya waasi 100 yanapigana DRC"
"Jamhuri ya kidemokrasia ya Congo ina zaidi ya makundi ya waasi 100"
"Kundi la waasi la CODECO pekee ndilo limekubali kuacha vita"
" Makundi ya waasi yametekeleza mauaji na kulazimuisha mamilioni ya watu kutoroka makwao mashariki mwa DRC"
" Kando na hayo, yamesababisha mvutano mkubwa wa kidiplomasia kati ya Jamhuri ya Kidemokrasia ya Congo na jirani yake ambaye ni Rwanda"
" Mgogoro huo vile unatishia amani na usalama wa jumuiya ya nchi za Afrika Mashariki na kanda ya Maziwa mMkuu"
"Kumekuwepo taarifa za vyombo vya habari kwamba jeshi la Rwanda limekuwa katika maandalizi ya kulinda mpaka wake kutokana na vita vya DRC"
"DRC inaishutumu Rwanda kwa kuunga mkono waasi wa M23"
" Rwanda inaishutumu DRC kwa kuunga mkono waasi wa FDLR katika sehemu ya Kivu Kaskazini"
" FDLR ni kundi linaloshutumiwa na Rwanda kwa kusababisha mauaji ya kimbari ya mwaka 1994"
"Rwanda inadai kwamba waasi wa FDLR wamekita mizizi katika jeshi la DRC na hata wana vyeo vikubwa katika jeshi hilo"
"“Rwanda ina wasiwasi"
" Congo iliwaalika wanajeshi wa Uganda kupambana na waasi wa ADF"
" Wanajeshi hao wanaongozwa na generali Muhanga Kayanja"
" Wasiwasi wa Rwanda ni kwamba nchi zinaungana kijeshi na kuiacha nje"
" Wakati huo, Rwanda haikuwa na uhusiano mzuri na Uganda, Burundi sawa na ilivyo na DRC"
" Mpaka wa Uganda na Rwanda kufunguliwa haikuwa kwa sababu ya Muhoozi Kainerugaba, ni kwa sababu Kagame alijua hatari iliyokuwepo ya kutengwa na watu anaowaona kama maadui"
"” Amesema Nabende wamoto"
"DRC haitaki jeshi la Rwanda kuhusishwa katika oparesheni maalum"
"Hatua ya DRC kutaka Rwanda isishiriki katika jeshi la pamoja la pamoja la Jumuiya ya Afrika Mashariki, inajiri baada ya waasi wa M23, ambao DRC imedai kila mara kwamba wanaungwa na Rwanda, wamedhibithi mji wa Bunagana baada ya mapigano makali na jeshi la DRC"
"Mapigano hayo yalipelekea wanajeshi wa DRC kukimbilia Uganda, hatua ambayo imeonekana kama kudalilisha pakubwa jeshi la DRC, na ambayo inaripotiwa kumkasirisha sana rais wa DRC Felix Tshisekedi"
"Msemaji wa jeshi laUganda UPDF Brigedia general Felix Kulaigye, aliambia kipindi cha kwa undani cha Sauti ya Amerika VOA wiki iliyopita kwamba wanajeshi 137 wa DRC walikuwa wamekimbilia Uganda na kujisalimisha katika kambi ya Kisoro"
" Wanajeshi kadhaa walikuwa wanatibiwa majeraha ya risasi katika hospitali tofauti kusini magharibi mwa Kisoro na Kabale, nchini Uganda"
"DRC imesitisha mikataba yake na Rwanda "
"DRC imesitisha baadhi ya mikataba ya ushirikiano na Rwanda"
" Safari za ndege za Rwanda kwenda DRC zimepigwa marufuku"
" Mikataba ya uchimbaji wa madini nayo imepigwa marufuku"
"Kamanda wa jeshi la ardhi la Uganda Jenerali Muhoozi Kainerugaba, aliandika ujumbe wa twiter wiki iliyopita kwamba alikuwa ameamurishwa na babake yake, ambaye ni rais Yoweri Museveni, kusitisha oparesheni ya kijeshi dhidi ya kundi la Allied democratic forces ADF, kwa sababu ambazo hakufafanua"
" "
"Lakini jeshi la Uganda lilitoa taarifa kufutilia mbali taarifa hiyo na kusema kwamba oparesheni hiyo itaendelea"
" Jeshi la DRC vile vile lilitoa taarifa kufutilia mbali taarifa ya Muhoozi"
" Wachambuzi wanasema kwamba huenda hii ilitokana na wakuu wa usalama kutaka Uganda nayo kutoshirikishwa na maswala ya usalama wa DRC"
"“Vitu vyovyote vinavyohusu jeshi"
" Sio jeshi la Uganda tu bali kila jeshi duniani, haviandikwi kwa mitandao ya kijamii kiholela"
" Jemedari Muhoozi anapenda sana kuandika maswala ya jeshi kwa mitandao ya kijamii"
" Hiyo ni hatari kwa kamanda wa jeshi"
" Alipotangaza kwamba jeshi la Uganda litaondoka Congo, hapo ikabidi serikali ijibu kwa haraka na hata rais akajitokeza na kusema oparesheni ya Congo inaendelea"
" Hiyo ni sintofahamu"
"” Amesema Nabende wamoto, mchambuzi wa siasa za maziwa makuu"
"Ripoti ya utafiti kuhusu Uganda, ADF, Rwanda na M23"
"Ripoti ambayo imetolewa na kundi la Congo la utafiti CRG katika chuo kikuu cha New York kwa ushirikiano na Ebuteli, ambayo ni taasisi ya utafiti nchini DRC, imesema kwamba operesheni ya Uganda dhidi ya waasi wa Allied Democratic Forces – ADF, mashariki mwa DRC, ambayo ilianzishwa kwa ushirikiano kati ya DRC na Uganda, ilikuwa na lengo kubwa la kulinda machimbo ya mafuta ya Uganda katika ziwa Albert, mpakani na DRC"
"Ripoti hiyo inasema kwamba oparesheni hiyo iliikasirisha Rwanda na kuwa sehemu ya kuanza mapigano makali ya kundi la M23 ambao DRC inasisitiza kwamba wanaungwa mkono na Rwanda"
" Akiwa Congo Brazaville, rais wa DRC Felix Tshisekedi alisema kwamba hana shaka yoyote kwa waasi wa M23 wanaungwa mkono na Rwanda"
"Wanajeshi wa Uganda na wa DRC wamesema kwamba oparesheni dhidi ya waasi wa ADF imefanikiwa, lakini ripoti hiyo inasema kwamba operesheni imefanikiwa tu kuwasukuma waasi wa ADF kutoka karibu na mpaka wa Uganda lakini wamejikusanya katika makundi manne ndani ya DRC, na haijamaliza nguvu za ADF wenye uwezo wa kujiksanya kwa haraka bila kukata tamaa"
"Waandishi wa ripoti wanasema kwamba kujihusisha kwa Uganda katika vita vya ADF nchini DRC, kuliikasirisha sana Rwanda"
" Uganda vile vile inajenga barabara ndani ya Congo"
" Uhusiano kati ya Uganda na Rwanda umekuwa mbaya katika siku za hivi karibuni, lakini umeanza kuimarika baada ya mtoto wa rais wa Uganda Muhoozi Kainerugaba kuanza mazungumzo na rais wa Rwanda Paul Kagame"
"‘Yeye ametangaza kwamba ana uhusiano wa ndani sana na jemedari Paul Kagame wa Rwanda"
" Kiusalama, congo inaweza kuwa na wasiwasi na kujiuliza hatua inazochukua"
" Jemedari Muhoozi ni rafiki ya Jemedari Kagame, Jemedari Muhoozi anaongoza oparesheni ya jeshi la Uganda Congo"
" Je, itakuwa salama tukiruhusu Uganda katika jeshi la pamoja? Congo lazima ijiulize hilo"
" Bunge la Congo limejadili swala hilo wakati wakizungumzia kukosa Imani na Rwanda"
" Kuna wabunge walitaja Uganda"
"” Amesema Nabende"
"Rwanda imekana madai ya kusaidia waasi wa M23"
"Maelfu ya raia wa DRC wamekimbilia Uganda kama wakimbizi"
"Waziri wa mambo ya nje wa Rwanda Vincent Biruta alisema hivi karibuni kwamba wapiganaji wa M23 ni raia wa DRC wenye hasira yao, wasiofurahishwa na uongozi wa sasa wa nchi yao"
" Alisisitiza kwamba hilo ni swala la ndani ya Congo"
"Biruta alisema kwamba waasi wa M23 ambao walikimbilia Rwanda mwaka 2013 walipokonywa silaha na wanaendelea na mapigano yao mbali na mpaka wa Rwanda"
" Alisema kwamba Rwanda ilisimamia mchakato wa kuwarudisha DRC waasi wa M23 waliokuwa wamekimbilia Rwanda lakini serikali ya DRC imekataa kuheshimu makubaliano"
"Rwanda inaishutumu DRC kwa kuendelea kufyatua makombora ndani ya Rwanda, akisema kwamba Rwanda haitanedelea kuvumilia uchokozi huo"
"“Haya mashambulizi yakiendelea, Rwanda itakuwa na haki ya kuyajibu kwa ajili ya kulinda usalama wa watu wake"
" Tuna uwezo wa kufanya hivyo"
"” Alisema Biruta katika kikao na waandishi wa habri siku chache zilizopita mjini Kigali"
"DRC inataka jumuiya ya kimataifa kuishinkiza Rwanda kuacha ‘kuunga mkono M23’"
"Rwanda inapoandaa mkutano wa jumuiya ya madola (CHOGM) wiki hii mjini Kigali, rais wa DRC Felix Tshisekedi ametoa wito kwa jumuiya ya kimataifa kuunga mkono DRC na kumshindkiza rais wa Rwanda Paul Kagame kumaliza vita dhidi ya Congo na kuamurisha wanajeshi wake, ambao anadai wameingia DRC, kusababisha vifo na uhalifu wa kivita dhidi ya watu wa DRC"
"Tshisekedi amesisitiza kwamba DRC ina haki ya kutaka jirani wake waheshimu mpaka wa DRC"
" Amesema kwamba watu wa DRC wanataka Amani na wanatafuta usalama wa taifa lao"
" Ametaka washirika wa DRC wa kimataifa, Afrika, Marekani na hasa Uingereza kuishinkiza Rwanda kuacha kuunga mkono waasi wa M23, madai ambayo amesisitiza kila mara"
" Amesisitiza Uingereza kwa kuzingatia makubaliano ya hivi karibuni kati ya Uingereza na Rwanda ya kiasi cha dola milioni 150 kuwapeleka Rwanda wahamiaji wanaoingia Uingereza kinyume cha sheria ina uwezo wa kuishinkiza Rwanda"
"Alipotembelea DRC, mfalme wa ubelgiji Philipe, alikutana na waakilishi wa asasi za kiraia june 9 na kusisitiza kwamba swala la mpaka wa DRC kuheshimiwa ni muhimu sana kwa Ubelgiji, ambayo ilikuwa mkoloni wa DRC"
" Philipe aliahidi kusaidia DRC kwa kila hali kushinda nguvu waasi wa M23"
"“Congo ina raslimali nyingi ambazo kila mtu anataka"
" Viongozi wa wanachama wa Jumuiya ya Madola wanaweza kuzungumzia swala hilo la Amani nchini Congo, lakini kuhusu madai ya Rwanda kuunga waasi wa M23, wataomba ushahidi wa kutosha kutoka kwa DRC"
"” Amesema Nabende Wamoto"
"Shinkizo zaidi la kutaka vita kumalizika"
"Umoja wa Afrika umeitaka DRC kufanya mazungumzo na Rwanda kumaliza mgogoro huo"
" Wachambuzi wanasema mgogoro huu unatishia umoja wa Jumuiya ya Afrika Mashariki, ambao DRC ni mwanachama mpya"
" "
"Katika mahojiano na sauti ya Amerika wiki iliyopita, mchambuzi wa maswala ya Usala Richard Tuta akiwa Nairobi, aliambia sauti ya Amerika kipindi cha kwa undani, kwamba jeshi la pamoja la Afrika mashariki ni hatua nzuri lakini itakabiliwa na vizingii kadhaa ikiwemo vya kisheria na ufadhili wake"
"Mkutano wa mwezi April, wa viongozi wa Kenya, Uganda, Burundi, DR Congo na Rwanda, ulikubaliana kuunda jeshi la pamoja kusaidia Jamhuri ya kidemokrasia ya Congo"
" "
"Imetyarishwa na Kennes Bwire, VOA, Washington DC"
" "
"Facebook Forum"
"Kati yao ni waandishi wa habari kadhaa wenye weledi ambao walitafuta hifadhi nchini Thailand"
"Baadhi tangu wakati huo wameondoka au kwenda kuishi kwingineko, lakini wengine walibakia Thailand, wakiishi kwa hofu ya polisi kuwakamata au kuwarejesha Myanmar"
"“Hadhi yao ya ukazi wa muda mrefu ni changamoto kubwa sana ya kuwa uhamishoni, wala haijalishi mahali gani wako,” mwandishi wa muda mrefu wa Myanmar Aung Naing Soe, hivi sasa anaishi Thailand, alisema katika mahojiano"
"Juhudi kadhaa zimeanzishwa na jumuiya za vyombo vya habari nchini Thailand kwa ajili ya waandishi wa habari wanaotokea Myanmar, wakiwapa msaada wa kifedha na wa kisheria ili waweze kuendelea kuendesha operesheni zao za habari hapa, au angalau waepuke kusumbuliwa na mamlaka husika"
"Aung Naing Soe, hata hivyo, ambaye ana uzoefu na waandishi walioko uhamishoni, alisema mengi yanaweza kufanywa"
"“Itakuwa ni jambo jema endapo kuna taasisi zozote zinazoweza kuwasaidia kupata hadhi ya kisheria ya uhamiaji kwa kuwasaidia kupata ukaazi katika nchi ya tatu kuliko kuwasaidia kurejea kupitia mpaka wa Thailand-Myanmar kisheria,” alisema"
"“Waandishi wengi wa Myanmar walioko uhamishoni hawana nyaraka halali hivyo wanahitaji kupumzika na pia msaada wa matibabu ya afya ya akili"
”
"Bila ya kujua nani atafuatia"
"Thailand imekuwa ni kituo kikuu na sehemu ya mpito kwa wale wanaokimbia ghasia huko Myanmar kwa miongo kadhaa"
" Mapinduzi ya mwaka jana yalileta wimbi jipya la wakimbizi, wakiwemo waandishi, licha ya wanaofuatilia kusema ni vigumu kusema wangapi bado wako nchini Thailand"
"“Baadhi waliondoka mapema, kama Machi 2021,” Johanna Son, ambaye anaendesha Reporting ASEAN, mtandao unaofuatilia matukio ya haki za raia huko Myanmar na eneo hilo, alisema"
" “Wengine walijaribu kufanya iwezekane, baadhi waligundua kuwa haiwezekani au siyo busara kubakia na kubahatisha maisha yao"
”
"Chavarong Limpattamapanee, rais wa Baraza la Habari la Taifa la Thailand alikadiria kuwa waandishi wa habari takriban 180 waliokuwa wamekimbia mapinduzi mwaka 2021 wako Thailand, wengi wao wako kaskazini, katika maeneo ya mpakani kama vile Mae Sot"
"“Na karibu wote kati yao wanaogopa sana, kugunduliwa na kukamatwa,” amesema"
"Thailand haijasaini Mkataba wa Wakimbizi wa Umoja wa Mataifa, ambao unazikataza serikali kuwarejesha wakimbizi katika nchi zao kama wanakabiliwa na vitisho kwa uhai wao"
"“Wale walioingia Thailand kisheria na wanataka kubakia wanakabiliwa na changamoto kubwa ya kuendelea kuwa na hadhi ya kisheria,” Phil Robertson, naibu mkurugenzi wa shirika la Human Rights Watch, kitengo cha Asia, amesema"
" “Wakati wengine waliokuwa wamevuka kirahisi mpakani wanakabiliwa na vitisho vya kukamatwa kwa kuingia kinyume cha sheria, na kuna uwezekano wa kurejeshwa Myanmar, wakati wowote"
" "
" "
"Facebook Forum"
"Katika maadhimisho ya siku ya Uhuru wa Habari Duniani, waandishi na watetezi wa haki za binadamu wameonya kuhusu vitisho kwa uhuru wa habari na demokrasia kwa kutoa habari za uongo, hotuba za chuki na propaganda kupitia teknolojia ya digitali"
"Katika tukio maalum kuadhimisha siku hiyo , mkuu wa haki za binadamu katika Umoja wa Mataifa, Michelle Bachelet alitoa heshima kwa ushujaa na azma ya waandishi wa habari ambao wanaendelea kufanya kazi huku wakikabiliwa na ongezeko la manyanyaso, vitisho, na hatari kwa maisha yao"
"Bachelet alielezea kuwa mwaka jana waandishi wa habari 55 waliuwawa"
" Mwaka huu, anasema waandishi wa habari sita na mfanyakazi mmoja kwenye chombo cha habari aliuliwa huko Mexico na waandishi wa habari wengine 12 wameuawa nchini Ukraine tangu Russia ilipoivamia nchi hiyo hapo Februari 24 ameonya kuhusu ongezeko la nyenzo za upelelezi, kama vile Pegasus au Candiru, ambavyo vinaingilia kwa ndani vifaa vya watu na maisha yao"
"“Matumizi ya udukuzi katika mitandao umepelekea kukamatwa, kutishiwa na hata kuuawa kwa waandishi wa habari"
" Imehatarisha vyanzo vyao"
" Inaziweka hata familia zao katika hatari"
" Kukabiliana na hatari hizi, waandishi wa habari mara nyingi wanachukua njia hatari za kujizuia"
”
"Mshindi wa tuzo ya mwaka ya Amani ya Nobel, mwandishi wa habari wa Russia, Dmitry Muratov, anasema Russia inakabiliwa na mustakbali uliovunjika kwasababu ya Rais Vladimir Putin"
" Anasema uharibifu wa vyombo huru chini ya utawala wa Putin, na propaganda dhidi ya Ukraine, zimekuwa ni muhimu katika kuchochea uvamizi wa Russia"
"Mshindi mwenza wa tuzo hiyo mwaka jana, mwandishi wa habari wa Ufilipino, Maria Ressa anakiri kuhusu ukandamizaji wa ukweli uliofanywa na Putin ambapo imewezekana kwake kuanzisha vita nchini Ukraine"
"“Bila ya takwimu huwezi kupata ukweli"
" Bila ya ukweli huwezi kupata uaminifu"
" Bila ya uaminifu hatushirikiani uhalisia"
" Hakuna kanuni za sheria"
" Hakuna demokrasia"
" Waandishi wa habari, watetezi wa haki za binadamu – mtu yeyote anashambuliwa, mtu yeyote anaweza kulengwa"
" Sisi hatuna ulinzi katika vita vya habari,” anasema Ressa"
"Ressa anasema propaganda inakuwa na mchango katika kuwatia khofu watu na kuwasilisha takwimu za uongo"
" Anaonya kuwa watu ambao wanaamini uongo ndiyo sahihi, ni watu ambao wanaweza kudhibitiwa"
" Anaonya pale ukweli unapoharibiwa, demokrasia nayo huharibiwa"
" "
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Dunia inapoadhimisha siku ya uhuru wa vyombo vya habari na uhuru wa kujieleza Jumanne, shirika la kutetea haki za waandishi habari la Waandishi wasio na Mpaka RSF linasema mvutano unaongezeka kutokana na vurugu kwenye utoaji wa habari"
"Ripoti ya shirika hilo lenye makao yake mjini Paris inaonya kwamba kutokana na ukosefu wa kanuni za kusimamia utandawazi wa kutoa habari kwenye mitandao kumekuwepo na ongezeko marudufu la habari za uwongo na propaganda, mivutano katika vyombo vya habari na kusababisha migawanyiko ndani ya nchi na kati ya nchi na nchi kwenye kiwango cha kimataifa"
"Ripoti hiyo imeorodhesha pia hali ya uhuru wa habari katika zaidi ya nchi 180, na kati ya nchi zinazoongoza ni zile za Scandinavia za Norway, Denmark Sweden na Filand pamoja na Estonia"
"Na zile zilizoko chini katika orodha ni Korea Kaskazini ikifuatiwa na Eritrea, Iran na Turkmenistan"
"Kwa upande wa nchi za Afrika Ushelsheli ndio inaongoza kwa uhuru wa vyombo vya habari na ni miongoni mwa nchi 7 zenye uhuru wa kuridhisha, ikiwa pamoja na Namibia, Afrika kusini, Cape Verde, Ivory Coast Burkina Faso na Sierra Leone"
"Kwa Afrika mashariki Tanzania imeshuhudia kufunguka kwa uwanja wa uhuru wa habari lakini Kenya kuimarika zaidi katika uhuru huo ikipanda kutoka nafasi ya 102 hadi 62"
" Ripoti inaeleza Rwanda Burundi hali imekuwa nzuri kidogo lakini Uganda ikishuhudia kubanwa kwa uhuru wa kusema na uhuru wa waandishi habari"
" "
"Facebook Forum"
"Hayo uyalijiri huku mshukiwa aliyekamatwa kuhusiana na moto wa awali, akitarajiwa kufikishwa mahakamani"
"Moto wa awali, wa siku ya Jumapili ulisababisha paa la jengo jipya ambako wabunge hufanyia vikao vyao, kuporomoka"
"Paa la jengo la kale, ambalo lilijengwa mnamo mwaka wa 1884, na ambako ndiko vikao vya baraza kuu la bunge hufanyika, pamoja na vile vya Baraza la Kitaifa la Mikoa, pia liliporomoka"
"Bunge lilisema katika taarifa yake kwamba ni malori sita tu kati ya 10 ya zimamoto ambayo sasa yamesalia kwenye eneo la tukio na ilitumainiwa kuwa malori zaidi yangeondolewa baadaye"
"Mwanamume mwenye umri wa miaka 49 aliyeshtakiwa kwa uchomaji moto, na makosa mengine ikiwemo wizi, alitarajiwa kufikishwa mahakamani leo Jumanne"
"Facebook Forum"
"Roegchanda Pascoe alionyesha ushujaa kukabiliana na vitisho vya kuuawa wakati akijaribu kuzuia ghasia za magenge zilizokuwa zimezikumba jamii za makazi ya Cape nje kidogo ya mji wa Cape Town, Afrika Kusini"
" Facia Boyenoh Harris alikabiliwa na manyanyaso wakati akitetea haki za wanawake na ulinzi wa unyanyasaji wa kingono nchini Liberia"
"Wanawake hawa wawili Waafrika kutoka nchi zilizoko kusini mwa jangwa la Sahara ni kati ya darzeni za wanawake wanaopewa heshima na Wizara ya Mambo ya Nje ya Marekani na Tuzo ya Kimataifa ya Wanawake Mashujaa kwa kuonyesha “ujasiri usio wa kawaida, nguvu na uongozi katika kupigania amani, haki, haki za binadamu, uwiano wa kijinsia, na usawa … mara nyingi kwa kuweka maisha yao hatarini na kujitoa mhanga,” kwa mujibu wa taarifa kwa vyombo vya habari"
"Watatambuliwa Jumatatu katika hafla ambayo, kutokana na janga la corona, itawaleta wote hao pamoja kwa njia ya mtandao badala ya kuhudhuria binafsi mjini Washington"
" Waziri wa Mambo ya Nje wa Marekani Antony Blinken ataongoza tafrija hiyo, na mke wa Rais Jill Biden atatoa hotuba"
"Roegchanda Pascoe"
"Pascoe, mwenye umri wa miaka 47, ni mwanaharakati anayefanya kazi kuzuia uhalifu katika nyumba za Cape, jamii maskini nje ya mji wa Cape Town ambako watu wa makabila mbalimbali walilazimishwa kukaa eneo hilo katika miaka 1960 chini ya mfumo wa utawala wa kibaguzi Afrika Kusini"
"Magenge yamekuwa na makazi yao kwa miongo mingi hapo, wakisafirisha dawa za kulevya, silaha, ukahaba na mengine mengi"
" Ghasia zimefanywa “kuwa ni kitu cha kawaida,” Pascoe aliiambia VOA"
"Lakini mwaka 2013, baada ya mvulana mmoja aliyekuwa akicheza nje aliuawa katika mapambano ya risasi, mwanamama huyu alikuwa muasisi mwenza wa Kikundi cha kujitolea cha Usalama cha Manenberg"
" Kilipewa jina la kitongoji ambapo kipo, Kikundi hicho kinatoa elimu kuhusu mfumo wa kisheria wa uhalifu, kinawapatia mafunzo watetezi wa kisheria wa kijamii, na kutoa ushauri nasaha na misaada mingine kwa waathirika wa uhalifu, hususan wanawake na watoto"
" Pascoe anapata posho kupitia mfuko wa msaada kutoka Kikundi cha Kimataifa Kinachopambana na Uhalifu Kimataifa (Global Initiative Against Transnational Organized Crime)"
"Kikundi hicho pia kinafanya usuluishi kati ya magenge mbalimbali, kwa lengo la kutafuta suluhu ya amani kwa mizozo"
"Mwezi Julai 20, 2016, Pascoe na wakazi wengine kadhaa wa Manenberg walishuhudia madai ya shambulizi la genge dhidi ya mwanamme mmoja ambaye alikufa baadaye siku hiyo"
" Pascoe alikuwa ndiye shuhuda pekee kutoa ushahidi katika kesi ya mauaji ya mwaka 2019, akisaidia kumtia hatiani kiongozi wa genge hilo na wengine wawili"
"Siku moja kabla ya kutoa ushuhuda, washambuliaji wasiojulikana walipiga risasi katika nyumba yake"
" Pascoe alikuwa amehamishiwa katika nyumba usalama mapema siku hiyo, lakini watoto wake walikuwa bado wako nyumbani"
" Tangu wakati huo wameungana naye mafichoni, wakihofia kulipiziwa kisasi na magenge hayo"
"“Siwezi kukaa kimya wakati dhulma inatokea kwa kiumbe yeyote,” mwanamama huyo aliiambia VOA juu ya uamuzi wake wa kutoa ushahidi"
" Lakini “athari za ghasia za magenge zimekuwa mbaya sana kwangu mimi"
" … Sitaweza kurejea kuishi katika jamii hiyo"
"Hata hivyo Pascoe amekuwa mvumilivu"
" Kupitia kikundi hicho, anaendelea kusuluhisha migogoro ya jamii na kuwasaidia waathirika wanawake na familia mbalimbali"
" Ameandaa program ya kuzuia na kuingilia kati matukio ya kihalifu kwa vijana walio kaitka mazingira hatarishi"
" Ameandaa mfumo wa “walking bus” kwa wanafunzi kusindikizwa na wazazi wao – aghlabu mama zao ambao hawana kazi"
" Wanalipwa, “wanafundishwa na kupewa ujuzi wa namna ya kutoa huduma ya kwanza dharura,” Pascoe amesema"
"“Ana mikakati ya kustaajabisha ya kuiendeleza jamii yake,” Oscar Nceba Siwali amesema kuhusu Pascoe kupitia barua pepe aliyoituma VOA"
" Anaongoza Shirika la Afrika Kusini la Maendeleo na Ujenzi Mpya, linalohamasisha kujiepusha na ghasia katika baadhi ya jamii zilizoimara nchini humo"
"“Katika warsha za kuzisaidia kuzihusisha taasisi zisizo za kiserikali kufanya kazi pamoja, amekuwa ni msaada mkubwa sana – anaelekeza jinsi ya kusonga mbele lakini pia anakiri [yale] yaliyopita"
”
"Pascoe anatarajia kuchaguliwa kwake kwa tuzo ya Mwanamke Jasiri itawasaidia wengine kutambua kuwa, haijalishi namna ulivyokuwa nyuma, wanaweza kutoa michango yenye kuthaminiwa"
"“Itakuwa na maana kubwa sana kwa viongozi vijana wanawake,” amesema"
"Facia Boyenoh Harris"
"Facia Boyenoh Harris mwanzilishi mwenza wa kikundi cha wanawake, Paramount Young Women Initiative Hivi leo, kinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
" Monrovia, Liberia"
" (Photo courtesy of U"
S
" State Department)"
"Mwaka 2005, Harris alikuwa katika mwaka wa kwanza Chuo Kikuu cha African Methodist Episcopal katika mji mkuu wa Liberia, Monrovia, wakati yeye na baadhi ya wanafunzi wenzake walipoanzisha kikundi cha Vijana Wanawake, Paramount Young Women Initiative"
" Walichangisha fedha kwa ajili ya udhamini wa masomo kuwasaidia wanafunzi wengine wanaohangaika kupata fedha, majukumu ya kifamilia, matatizo ya masomo na mengine mengi"
"Waliongeza warsha"
" “Tulizungumza kuhusu maisha ya familia, masuala ya uchumi wa jamii na uhamaishaji tunaohitaji” wakati Liberia ilipokuwa inaondokana na vita vya wenyewe kwa wenyewe, alisema Harris, mwenye umri wa miaka 39"
" “Tulikuwa na sehemu salama ya kukutana pamoja"
”
"Hivi leo, juhudi hizo zisizokuwa za kibiashara zinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
"Ni kituo kimoja cha wanaharakati kwa Harris, ambaye ni mwandishi wa zamani nchini Liberia, ambayo ina wajibu wa kuongoza juhudi za kuifikia jamii inayoendeshwa na Tume Huru ya Habari ya Liberia"
" Imepewa jukumu kutekeleza Sheria ya Uhuru wa Habari nchini"
"Harris muasisi mwenza wa Kikundi cha Wanawake Liberia na, kama msimamizi wa kijamii, amekuwa akifanya kampeni kupanua wigo wa ushiriki wa kisiasa na hali bora ya usafi"
" Anapambana na manyanyaso ya kijinsia, ikiwemo ubakaji na ukeketaji wa wanawake"
"Nchini Liberia, “tunakabiliana na mfumo dume wenye nguvu kubwa ambao unawakandamiza wanawake,” Harris alisema"
"Rais wa Liberia alitangaza mwaka 2020 ubakaji ni dharura ya kitaifa, na serikali hivi karibuni ilianzisha mawasiliano mubashara ya simu katika kutoa taarifa za uhalifu wa kingono na kijinsia"
"Lakini Waziri wa Jinsia Williametta E"
" Saydee-Tarr, akihutubia Baraza la Seneti la taifa Alhamisi [Machi10], alilalamika juu ya viwango vidogo vya kuripoti na kasi ya pole pole kwa mashtaka ya uhalifu huo"
"“Kuna changamoto nyingi katika mfumo huo,” Harris alisema"
" Polisi mara nyingine wanasema hawana uwezo wa kuchunguza au kufanya ukamataji, au muathirika au ndugu zao hawataki kufungua mashtaka"
" Kesi zinaweza kukwama katika mfumo wa kukabiliana na uhalifu"
"Watu wanahitaji “kupata haki kwa wakati,” Harris alisema"
"Pia anatetea kuwepo uwakilishi sawa katika ofisi za umma"
" Ingawaje Liberia ilikuwa nchi ya kwanza Afrika kumchagua rais mwanamke – Ellen Johnson Sirleaf, rais aliyehudumu tangu mwaka 2006 hadi 2018 – wanawake bado uwakilishi wao uko chini katika ofisi za kuchaguliwa kitaifa"
" Harris ameeleza kuwa Bunge la Liberia, wanawake wana viti 11 kati ya 103 katika Baraza la Wawakilishi na Seneti wawili katika Baraza la Seneti lenye viti 30"
"“Wanawake hawana fursa ya kupata fedha sawa” kwa kulipa ada na kampeni, alisema Harris, akipendekeza kuwepo na hatua za kuwawezesha kupata fedha za kampeni"
"Harris alisema Tuzo ya Ushujaa inawaenzi “ wanawake wa Liberia ambao wamekuwa wakiendelea kufanya kazi ngumu kuhakikisha kuwa ukosefu wa haki unamalizwa” wakati wakiendeleza maendeleo ya nchi"
"Inawakilisha changamoto binafsi, pia: “Nina majukumu makubwa zaidi kufanya zaidi … kuiacha Liberia bora kwa vizazi vitakavyokuja baada ya sisi"
"Programu ya uongozi "
"Zaidi ya sherehe za tuzo zitakazo fanyika kwa njia ya mtandao Jumatatu, mashujaa hao watashiriki katika programu ya uongozi ya kupitia mtandaoni “ kuungana na wenzao wa Marekani na kuimarisha mtandao huo wa kimataifa wa viongozi wanawake,” Wizara ya Mambo ya Nje imesema katika taarifa kwa vyombo vya habari"
" Zaidi wa wanaweka 170 kutoka nchi zaidi ya 80 wametambuliwa kutokana na kazi zao tangu mwaka 2007"
" "
" "
"Facebook Forum"
