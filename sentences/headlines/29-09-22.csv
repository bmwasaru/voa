"
live
Duniani Leo Video Tube
"
"
Russia yakubali kuuzia Taliban mafuta na ngano
"
"
Kimbunga Ian chatua Florida na kusababisha mafuriko na hasara kubwa
"
"
Rais wa zamani wa Ufaransa, Francois Hollande, azuru Congo
"
"
Watu 22 wafariki katika ajali ya helikopta mbili za jeshi la Uganda mashariki mwa DRC
"
"
Ukuaji wa mitandao ya kijamii imesababisha wasiwasi katika vyombo vya habari Afrika
"
"
Marekani yawataka raia wake kuondoka haraka Russia
"
"
Ukraine yazihimiza nchi zinazoiunga mkono kuifahamisha Russia kile itakachopoteza
"
"
Kimbunga Ian: Wakazi wa Florida waharakisha kununua bidhaa na kuhamia sehemu salama
"
"
Ukraine yataka Russia kukabwa zaidi
"
"
Kimbunga Ian chafanya uharibifu kwenye jimbo la kusini mashariki mwa Marekani la Florida.
"
"
VOA Express
"
"
Jioni
"
"
Kwa Undani: Mlipuko wa Ebola Uganda, athari za Ukame Pembe ya Afrika
"
"
Kimbunga Ian chatishia usalama wa wakazi wa Florida
"
"
Rais wa jumuiya ya madaktari Uganda aunga mkono mgomo wa wafanyakazi wa afya
"
"
Mashirika ya kiraia yahamasisha mgomo wa siku mbili DRC
"
"
Iran yashuhudia wiki ya pili ya ghasia katika miji mbalimbali
"
"
WHO yasema watu takriban asilimia 50 hawapati huduma za matibabu wanazozihitaji
"
"
Mshindi wa medali ya dhahabu ya Olimpiki ashiriki katika maonyesho ya mavazi New York
"
"
Majeshi ya Ukraine yaliyumbisha jeshi la Russia katika uvamizi wake
"
"
Wabunge wepya wa Kenya wajadili kurudishiwa marupurupu kabla ya hata kushughulikia masuala ya kiuchumi.
"
"
Ruto aahidi kuchangia masuala muhimu ya Afrika Mashariki, kuendeleza amani
"
"
Uchaguzi Mkuu 2022: Mahakama ya Juu Kenya yaanza kusikiliza kesi nane zinazopinga ushindi wa Ruto
"
"
Kenya: Odinga asema ataheshimu maamuzi ya mahakama
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Waislamu milioni 21 wa madhehebu ya Shia waadhimisha siku ya Arbaini mjini Karbala, Iraq
"
"
UN: Njaa huenda ikatokea nchini Somalia
"
"
Marekani kuwapa tuzo ya heshima wanawake mashujaa wa Afrika
"
"Shirika la habari la Russia, Sputnik, lilimnukuu Zamir Kabulov, mjumbe maalum wa rais wa Afghanistan, akithibitisha makubaliano hayo saa chache baada ya mamlaka ya Taliban, kutoa maelezo ya makubaliano hayo"
"Msemaji wa wizara ya biashara na viwanda wa Afghanistan, inayoongozwa na Taliban, Akhu-ndzada Abdul Salam, alisema maafisa wake wakuu walisafiri hadi mji mkuu wa Russia mwezi uliopita, ambako walijadiliana na kutia saini makubaliano hayo"
"Mkataba huo utairuhusu Kabul kununua kila mwaka, tani milioni 1 za petroli, tani milioni 1 za dizeli, tani 500,000 za gesi ya kupikia, LPG, na tani milioni 2 za ngano kutoka Russia"
" Azizi alisema Moscow imewapunbguzia bei Taliban, na kwamba bidhaa hizo zitasafirishwa kwa barabara na reli"
"Hata hivyo, hakufafanua kuhusu bei au mbinu za malipo"
" "
"Facebook Forum"
"Kimbunga hicho kilisababisha mafuriko, na vyombo vya habari viliripoti kwamba miti na magari yalionekana yakisombwa na maji huku nyumba kadhaa katika maene mbalimbali zikiharibiwa"
"Ian kilitua Jumatano kusini-magharibi mwa Florida, na kimetajwa na wataalam kama mojawapo ya dhoruba zenye nguvu zaidi kuwahi kurekodiwa nchini Marekani"
"Kituo cha vimbunga cha Marekani kilisema dhoruba hiyo, ya kiwango cha nne, ilitua karibu na Cayo Costa, kisiwa kilichohifadhiwa magharibi mwa Fort Myers, mji wenye wakazi wengi, ikiwa na kasi ya kilomita 241 kwa saa"
"Kimbunga hicho kimesababisha mafuriko katika eneo kubwa la Florida huku kikielekea kaskazini mashariki mwa pensula ya kaskazini Magharibi"
"Serikali ya jimbo hilo na ile ya Marekani, awali zilitoa tahadhari kwa wakazi wa maeneo yaliyolengwa na dhoruba hiyo, huku wakazi wengi wakilazimishwa kuondoka kutoka kwa makazi yao, ili kuhakikisha uslama wao"
"Maafisa wamesema angalau watu milioni moja na nusu wamebaki bila umeme kutokana na kimbunga hicho"
"Facebook Forum"
"Katika kauli zake mjini Kinshasa alikoanzia na kisha kuelekea Bukavu, Hollande alionyesha nia ya kuona mipango ya kidiplomasia iliyoanzishwa hivi karibuni na Ufaransa katika ukanda wa maziwa makuu katika kukomesha uingiliaji wa nje, inatekelezwa"
"Kiongozi huyo amesema anaamini kwamba kufikia sasa muungano wa vikosi vya ujumbe wa Umoja wa mataifa nchini Congo, Monusco, pamoja na vifaa vyao, si kamilifu na kwa hivyo angependa viimarishwe, ili vifanye kazi kama inavyo stahili, katika kupambana na makundi yenye silaha"
"Jumatano, Hollande akiandamana na mkewe Julie Gayet, pamoja daktari mashuhuri Denis Mukwege, walizindua jengo la huduma mpya ya upasuaji katika hospitali yake ya Panzi"
"Wakati huo huo, wahanga wa dhuluma za ngono na ubakaji wanaopokea matibabu katika hospitali hiyo, walipata fursa ya kueleza masaibu yao kwa Hollande"
"Hayo yanajiri wakati baadhi ya asasi za kiraia zinapanga kufanya maandamano Alhamisi, mjini Bukavu kudai ukombozi wa mji mdogo wa Bunagana kutoka mikononi mwa waasi wa M23"
"Facebook Forum"
"Uganda ilipeleka wanajeshi wake nchini DRC mwezi Disemba mwaka jana kuisaidia nchi hiyo kupambana na waasi wa kundi la Alliance Democratic Forces (ADF)"
"Msemaji huyo wa jeshi la DRC ameiambia Reuters kwamba “ jeshi la Uganda halijatueleza mazingira ya ajali hiyo,” akiongeza kuwa imehusisha helikopta mbili"
"Amesema ni watu 22 walifariki bila pia kupata maelezo zaidi"
"Msemaji wa jeshi la Uganda Felix Kulayigye amethibitisha kwamba helikopta ya kwanza ilifanya ajali Jumatatu katika kijiji cha Boga jimbo la Ituri, huku helikopta ya pili ikianguka katika eneo la mpaka la Kabarole kati ya nchi hizo mbili"
"Afisa mwengine amesema wanajeshi watatu wa Congo walifariki katika ajali ya kwanza, lakini hakikufafanua ikiwa walikuwa ndani ya helikopta au aridhini"
"ADF ilianza kama kundi la uasi nchini Uganda lakini imekuwa na ngome zake nchini Congo tangu mwishoni mwa mwaka wa 1990"
"Uganda ililishtumu kundi hilo kwa kuhusika katika mashambulizi matatu ya bomu mjini Kampala tarehe 16 Novemba mwaka jana, ambayo yaliua watu 7 wakiwemo washambuliaji wa kujitoa muhanga"
"Facebook Forum"
"Kutokana na teknolojia ya habari na mifumo ya kidigitali, sekta ya habari inakabiliwa na habari potofu na changamoto nyingine"
"Kutokana na mapinduzi yanayoshuhudia kwenye ulimwenguni wa kidigitali wamiliki wa vyombo vya habari wanaonekana kukuna vichwa kuhusu ni nini la kufanya ili viendelee kutosheleza mahitaji ya wasikilizaji wa Radio na watazamaji wa televisheni kwenye nchi mbalimbali"
"Hii inatokana na ukweli kwamba wasikilizaji na watazamaji wengi wanaendelea kuhamia kwenye mitandao ya kijamii, kundi kubwa la wasikilizaji likiwa ni vijana ambao kimsingi ndiyo sehemu kubwa ya jamii"
"Mikakati ya kushindana na mitandao ya kijamii"
"Sasa wakurugenzi wa mashirika ya umma barani Africa na wadau kwenye huduma ya kutoa intaneti wanajadiliana mikakati ya kuchukua ili kushindana na mitandao ya kijamii, inayotishia kuondoa katika biashara vyombo vya habari vya kawaida"
"Mitando ya kimaii kama facebook, you tube, inatumika kupeperusha habari moja kwa moja"
" Wakati mwingine, mitandao hiyo inaonyesha habari pindi zinapotokea bila kuhaririwa na hivyo kupata watazamaji wengi kuliko vyombo vya habari vya kawaida"
"Mkurugenzi mkuu wa shirika la utangazaji nchini Rwanda ambaye pia ni mwenyekiti wa shirikisho la vyomvo vya umma barani afrika Arthur, anasema"
"“Vyombo vya habari vipo lakini ukiangalia takwimu za hivi karibuni zinaonyesha kwamba wastani wa dunia wa kutazama televisheni umeshuka kwa kiwango cha asilimia 3%"
" Ngoja niwaulize hata sisi tuliomo humu ni watu wangapi ambao wanapata muda wa kukaa mbele ya runinga na kutazama…ona sasa ni wachache mno…nadhani mstakabari wa Radio na Televisheni una matatizo"
”
"Je, Radio na televisheni vinapoteza umaarufu?"
"Hata hivyo mjadala huu umeonekana kuwa mkali huku baadhi wakishindwa kukubaliana na mitazamo kwamba radio na televisheni huenda vikapoteza umaarufu siku za usoni"
"Carol Wachira wanyama msimamizi wa idhara ya mauzo katika shirika la habari la Royal media nchini Kenya amesema kwamba kwa sasa aina mbili za mifumo ya usambazaji wa habari ni muhimu ijapokuwa bado mfumo wa kawaida wa radio na televisheni bado una nguvu"
"“Tumekuwa tukipapasa huku na huku kuweka mikakati ya kuwekeza kwenye teknolojia hii lakini ukweli ni kwamba bado hatujaweza kupata pesa tunayohitaji kutokana na mfumo wa kutangaza kupitia mfumo wa kidigitali…"
"na wakati huo mapato kutoka matangazo ya radio na Tv yanaendelea kupungua"
" Kwa hiyo basi wakati tukijitahidi kuwekeza zaidi kwenye digitali hatuoni faida ya pesa tunayoitumia, lakini naamini kuwa ni suala la muda"
"hata hivyo ni lazima tuweke mikakati ya kuona jinsi ya kuendelea kuzalisha pesa kwa kutumia mifumo ya kawaida ya Radio na Televisheni"
”
"Radio, televisheni, magazeti kunufaika na mitandao ya kijamii"
"Craig Kelly, mkurugenzi mkuu wa kampuni ya Africa XP ambayo inajihusisha na kutengeneza vipindi kupitia mtandao pamoja na kusambaza mifumo ya kidigitali barani Afrika yeye amesema kwamba kuwepo kwa mitandao ya kijamii kutasaidia vyombo vya habari kubadili mifumo ya upashaji habari na kuwafikia watu wengi zaidi kuliko ilivyo sasa"
"‘’Nadhani swali ni kwa namna gani mifumo ya teknolojia ya kupasha habari inaweza kwenda pamoja?Na ni kwa jinsi gani watu kwenye sekta ya habari wanaelewa kuwepo kwa mahitaji haya?Pengine watu wanatakiwa kuelewa kwamba kuna namna mbalimbali…unaingia kwenye youtube unabofya unapata kile unachotaka, unaingia Netflix unabofya unaangalia kile unachotaka mara moja…"
"wakati vyombo vya habari vya kawaida unatakiwa ukae chini utazame orodha ya vipindi unavyohitaji kuvitazama…’’"
"Wadau wengi katika sekta ya habari wanaamini kwamba majadiliano yanastahili kuendelea ili kupata namna ya kukabiliana na changamoto ambazo zinasababishwa na mitandao ya kijamii kwa vyombo vya habari vya kawaida"
"Imetayarishwa na Sylvanus Karemera, VOA, Kigali"
" "
"Facebook Forum"
"“Russia inaweza kukataa kutambua uraia pacha wa Wamarekani, kuwazuilia kupata msaada kutoka ubalozi mdogo wa Marekani, kuwazuilia kuondoka Russia, na kuwalazimisha wenye uraia pacha kutumikia jeshi,” Wizara ya Mambo ya Nje imesema katika taarifa yake"
"Ilisema kwa kirefu zaidi kuwa raia wa Marekani wasisafiri kwenda Russia na kuwa yeyote aliyeko huko hivi sasa “aondoke Russia mara moja wakati fursa za safari za ndege za abiria zikiwa chache"
”
"Wizara ya Mambo ya Nje ilisema ndege za abiria kutoka Russia “ni chache mno hivi sasa na aghlabu zinakosekana kwa taarifa fupi"
" Njia za usafiri wa barabara kwa magari na mabasi bado ziko wazi"
”
"Lakini imesema Wamarekani wanaosafiri nchini Russia au Wamarekani wanaoishi huko ambao wanapanga kuondoka “wafanye maandalizi yao wenyewe kwa haraka"
"Ubalozi wa Marekani umebanwa sana katika uwezo wake wa kuwasaidia raia wa Marekani, na hali, ikiwemo fursa za usafiri wa aina mbalimbali, unaweza kwa ghafla ukazidi kukosekana zaidi"
”
"Zaidi ya hilo, Wizara ya Mambo ya Nje imewatahadharisha Wamarekani “kuwa haki ya kukusanyika wa amani na uhuru wa kujielezea hauko Russia"
"Jiepushe na maandamano ya kisiasa na kujamii na usiwapige picha maafisa wa usalama katika matukio haya"
" Mamlaka nchini Russia wamewakamata raia wa Marekani walioshiriki katika maandamano"
”
" "
"Facebook Forum"
"Katika taarifa yake Jumatano, wizara ya mambo ya nje ya Ukraine imesema “Ukraine imetoa wito kwa Umoja wa Ulaya na Umoja wa Kujihami wa Ulaya, NATO, na Kundi la G7 kuchukua hatua mara moja na kwa umuhimu kuongeza shinikizo kwa Russia, ikiwemo kuiwekea vikwazo vipya vikali, na kwa umuhimu kuongeza misaada yao ya kijeshi kwa Ukraine, ikiwemo kutupatia vifaru, ndege za kivita, magari ya ulinzi, makombora ya masafa marefu, vifaa vya kutungulia ndege na makombora ya ulinzi"
”
"Ombi hilo limetolewa wakati maafisa waliowekwa na Russia huko Luhansk na Kherson walimuomba Rais wa Russia Vladimir Putin siku ya Jumatano kuyakalia maeneo hayo kwa minajili ya kile walichosema ni uungwaji mkono wa wakazi"
"Maafisa waliowekwa na Russia wamesema asilimia 93 za kura zilizopigwa katika siku tano za kupiga kura ya maoni huko Zaporizhzhia waliunga mkono kujiunga na Russia, pamoja na asilimia 87 huko Kherson, asilimia 98 Luhansk na asilimia 99 huko Donetsk"
" Zote kwa pamoja mikoa hiyo ni asilimia 15 ya taifa lote la Ukraine"
"Ukraine, Marekani na nchi nyingine za Magharibi zimelaani kura hiyo ya maoni zikisema ni kinyume cha sheria"
" Haielekei kama kuna uwezekano mkubwa wa kutambuliwa kimataifa"
"Rais wa Ukraine Volodymyr Zelenskyy aliliambia Baraza la Usalama la UN Jumanne kuwa Russia lazima itengewe kimataifa kwa ukusanyaji holela wa maoni katika nchi yake"
"“Kuna njia moja tu ya kuzuia haya,” alisema kwa njia ya video"
" “Kwanza, ni Russia kutengwa kikamilifu ikiwa ni majibu kwa kila inachokifanya"
”
"Lazima vikwazo zaidi viwekwe dhidi ya Moscow, alisema, na kuwa inyang’anywe kura yake ya turufu kwenye Baraza la Usalama la UN na kuondolewa katika taasisi zote za kimataifa"
"“Ushikiliaji huo wa ardhi zilizovamiwa… ni ukiukaji mkubwa wa kikatili wa Mkataba wa Umoja wa Mataifa,” rais wa Ukraine alisema"
"“Hili ni jaribio la kuiba ardhi ya nchi nyingine"
" Hili ni jaribio la kufuta viwango vya sheria za kimataifa"
”
"Iwapo Moscow itazishikilia ardhi hizi, Zelensky alisema, “itamaanisha kuwa hakuna kitu chochote cha kuzungumzia na rais wa Russia"
”
" "
" "
"Facebook Forum"
"Kimbunga kinachoelekea Florida kinatarajiwa kuwasili kwenye Ghuba hiyo Jumatano usiku huku tahadhari ikiendelea kutolewa kwa wakazi kuondoka na kuhamia kwenye makazi ya muda"
" "
"Kimbunga Ian kinazidi kupata nguvu na kuwa kimbunga hatari sana cha kiwango cha 4, kituo cha kitaifa cha vimbunga marekani NHC kilisema Jumatano"
"Wakazi wa Florida walichukua hatua za haraka kuondoka majumbani mwao kwa dharura, baadhi wakificha mali zao za thamani kwenye ghorofa za juu na kukimbia wakihofia dhoruba hiyo mbaya inayotarajiwa kupiga pwani ya magharibi ya jimbo lao baadaye hii leo"
"Wakazi wa Florida wakijiandaa kukabiliana na Kimbunga Ian wakati kikiwa kiko njiani kuelekea upande wa magharibi ya jimbo hilo, Jumanne, Septemba 27, 2022, huko Tampa, Fla"
"Renee Correa, mkazi wa Tampa anaeleza: ""Nimeishi hapa kwa miaka 45, na hii ndio mara yangu ya kwanza kuondoka kwa sababu ya dhoruba"
" Maji yananitisha sana"
" Ilinichanganya sana na sikutaka kuhatarisha maisha yangu, kwa hivyo niliondoka na mbwa wangu na binti zangu, ni dhoruba ya kutisha"
""""
"""Ni dhoruba kubwa, itakayoleta maji mengi itakapowasili,"" Gavana wa Florida Ron DeSantis aliuambia mkutano wa waandishi wa habari katika mji mkuu wa Florida huko Sarasota, mji wa pwani wa watu 57,000 uliopo katika njia inayotarajiwa ya dhoruba"
"Yeye alionya ""Hii ndiyo aina ya dharuba inayosababisha mawimbi makubwa inayotishia maisha"
""""
"Gavana Ron DeSantis, (R) Florida asema: ""Unapoangalia mawimbi makubwa kutokana na dhoruba ya aina hii, ni hatari inayotishia maisha"
" Unapozungumzia futi kumi, futi 12 za mawimbi ya dhoruba, ambayo unaweza kuona katika baadhi ya sehemu itakapofika kwenye nchi kavu"""
"Kimbunga Ian kilipita magharibi mwa Cuba siku ya Jumanne kama kimbunga cha kiwango cha 4 kabla ya kuelekea Florida, ambapo maafisa wamewaamuru watu milioni 2"
"5 kuhama kabla ya kufika hii leo"
"Kimbunga kilifika majira ya saa 10 na nusu usiku Jumanne katika mkoa wa Pinar del Rio wa Cuba, ambako maafisa waliweka makazi ya muda yapatayo 55 na kuhamisha watu 50,000 huku wakichukua hatua kulinda zao muhimu la nchi hiyo la tumbaku linalopatikana zaidi sehemu hiyo ya nchi"
" "
"Msemaji wa Ikulu ya Marekani Karine Jean-Pierre alisema idara ya huduma za dharura ya Marekani FEMA iko tayari kutoa msaada huko Florida"
"Karine Jean-Pierre, Msemaji wa Ikulu ya Marekani: ""Mwishoni mwa juma, rais aliidhinisha ombi la msaada wa dharura kutoka Florida mara tu alipolipokea na kuelekeza timu yake kuharakisha msaada wa serikali katika jimbo hilo kabla ya kimbunga kufika"
" FEMA imeweka tayari vifaa katika maeneo ya muhimu huko Florida na pia Alabama"
" Inajumuisha majenereta, chakula na mamilioni ya lita za maji"
"Ukanda wa pwani wa Florida ambao uko katika hatari hii ya kimbunga ni eneo lenye fukwe nzuri za mchanga, hoteli nyingi za mapumziko zinazopendwa na wastaafu na watalii"
"Mashirika ya ndege yaliripoti kusitisha safari za ndege zaidi ya 2,000 kutokana na kimbunga huku viwanja vya Ndege vya Kimataifa vya St"
" Petersburg-Clearwater na Tampa vimefungwa tangu Jumanne"
"Facebook Forum"
"Ukraine imetoa mwito kwa mataifa yanayo iunga mkono kuweka wazi kwa Russia kwamba majaribio yake ya unyanyasaji, vitisho, na majaribu yataongeza zaidi uungwaji mkono kwa Ukraine"
"Huungwaji mkono huo ni katika mgogoro ambao umeanza Febuari baada ya Russia kuivamia Ukraine"
"Taarifa ya wizara ya mambo nje ya Ukraine inaeleza kuwa inatoa mwito kwa Umoja wa Ulaya, NATO na kundi la mataifa saba kuongeza msukumo wa haraka kwa Russia"
"Msukumo huo unajumuisha kuweka vikwazo vipya vikali na kuongeza misaada yao muhimu ya kijeshi ikijumuisha kuipatia vifaru, ndege za mapambano, magari ya kivita, makombora ya masafa ya mbali, na kutungua ndege pamoja na mifumo ya kujizuia na mamkombora"
"Mwito huo umetolewa baada ya Russia kufanikiwa kuweka viongozi wanaoiunga mkono katika maeneo ya Luhansk na Kherson leo hii"
"Facebook Forum"
"Dkt Ruto, ambaye anatarajiwa kuapishwa Septemba 13, hakudokeza chochote kuhusu mabadiliko yoyote makubwa ya sera ya mambo ya nje kutoka ile ya mtangulizi wake Uhuru Kenyatta"
" Sherehe za kuapishwa kwake zitafanyika katika uwanja wa michezo wa Kasarani mjini Nairobi"
"Dkt Ruto anachukua kijiti cha kuiongoza Kenya huku kukiwa na changamoto na fursa nyingi nchi humo, kikanda na eneo kubwa la Pembe ya Afrika"
"Anaweza kutumia mafanikio ya kidiplomasia ya mtangulizi wake – Uhuru Kenyatta – yaliyofanyika katika muingiliano wa kikanda na kuiweka Kenya katikati ya amani ya kikanda na miradi ya kiusalama, au kuamua kufuata njia yake mwenyewe kwa kutumia fagio jipya la kisiasa na kiuchumi"
"Rais anayeondoka madarakani Uhuru Kenyatta"
"Katika ilani yake ya kisiasa, Dkt Ruto anasema chama chake cha Kenya Kwanza Alliance kina nia ya dhati kwa muingiliano wa kikanda ambao utaifanya Kenya kituo muhimu katika kanda hiyo"
"“Serikali ya Kenya Kwanza itahakikisha kuwa nchi inaheshiwa na kuthaminiwa kote ulimwenguni"
" Itahamasisha mahusiano ya kirafiki na jirani zake, itachukua nafasi ya mbele katika masuala ya kikanda na barani Afrika, itashirikiana na washirika wake wa kimataifa, na kuendelea kuimarisha ahadi zetu kwa jumuiya ya kimataifa,” ilani hiyo inaeleza katika kifungu cha sera ya mambo ya nje"
"Jamhuri ya Kidemokrasia ya Congo bado ni changamoto"
" Wakati Uhuru alikuwa amefuata sera ya kupunguza vita upande wa mashariki mwa DRC, Dkt Ruto anaanza kutoka hatua isiyotabirika katika mahusiano yake na nchi ya pili kubwa barani Afrika na kiongozi wake, Felix Tshisekedi"
"Rais Félix Tshisekedi wa DRC akiwa na Rais Uhuru Kenyatta wa Kenya, mjini Nairobi, Februari 6, 2019"
" (Twitter/Uhuru Kenyatta)"
"Rais Kenyatta alikuwa kati ya viongozi wachache wa Afrika waliohudhuria kuapishwa kwa Rais Tshisekedi mjini Kinshasa wakati viongozi wengine wa Afrika na Umoja wa Afrika (AU), walikuwa na shaka kuhusu ushindi wake dhidi ya Martin Fayulu"
"Hivi karibuni Rais Kenyatta alikuwa mwenyeji wa wakuu wa nchi wanachama za Jumuiya ya Afrika Mashariki kujadili kuzorota kwa usalama huko mashariki mwa DRC na kufanya bidii kuundwa kwa Kikosi cha Dharura cha Afrika Mashariki, na upelekaji wa wanajeshi nchini DRC"
"Pia aliweka nia ya dhati ya kutuliza hali ilivyo huko mashariki mwa DRC kwa kupeleka wanajeshi 200 wa Jeshi la Ulinzi la Kenya (KDF) kukabiliana na wanamgambo wanaosababisha vurugu kwa raia na kutishia uwepo wa walinda amani wa Umoja wa Mataifa"
"Chanzo cha habari hii ni gazeti la “The East African” linalochapishwa Kenya"
" "
"Facebook Forum"
"Kiongozi wa Azimio Raila Odinga ambaye ndiye mlalamikaji mkuu katika kesi hii ameweka wazi shutuma dhidi ya tume ya uchaguzi IEBC kwa kusimamia mchakato uliosababisha kupunguzwa kwa kura zake na idadi sawa ya kura hizo kuongezwa katika kura za William Ruto, ambaye ametangazwa kuwa Rais mteule na IEBC"
"Mahakama hiyo ya majaji 7 imesikia kuwa mfumo wa teknolojia ya uchaguzi wa IEBC uliingiliwa na raia wa kigeni wakiwemo raia wa Venezuela na watu wengine akiwemo msaidizi binafsi wa Wafula Chebukati ambaye aliingia katika mfumo huo ingawa hakutangazwa kwenye gazeti rasmi la serikali"
"Katika uwasilishaji uliofanyika Jumatano mbele ya Jaji Mkuu Martha Koome na majaji Philomena Mwilu, Dkt Smokin Wanjala, William Ouko, Isaac Lenaola, Mohammed Ibrahim, na Njoki Ndungu, mawakili wa Bw Odinga na Martha Karua ambao ni James Orengo, Julie Soweto, Philip Murgor, Pheroze Nowrojee na Paul Mwangi, wameieleza mahakama kuwa uchaguzi wa urais uliofanyika Agosti 9 hauafiki viwango vya kisheria kwa mujibu wa Kifungu cha 138 (3) (c) na 138 (10) cha katiba ya Kenya"
"Bw Orengo, katika tathmini yake iwapo Rais Mteule aliyetangazwa alipata kura 50%+1 ya kura zote zilizopigwa, ameeleza kuwa hesabu hiyo ilitokana na hesabu isiyo sahihi ya jumla ya kura zilizopigwa kama ilivyotangazwa na IEBC kwani kuna jumla ya zaidi ya kura 140,000 ambazo hazijulikani zilipo na kwamba kulikuwa na udanganyifu wa hali ya juu"
"Bw Orengo, anadai kuwa katika uchaguzi huu palikuwa na hila na njama na mpango wa makusudi kudukua mfumo wa kiteknolojia wa tume ya uchaguzi na kuwekwa matokeo bandia"
"Na kuhusu iwapo kulikuwa na tofauti zisizoelezeka kati ya kura zilizopigwa kwa wagombea urais na nafasi nyingine za uchaguzi, iwapo kulikuwa na tofauti kati ya Fomu 34A zilizowekwa kwenye Tovuti ya Umma ya IEBC"
" Na jingine kuwa Fomu 34A zilizopokelewa katika Kituo cha Kitaifa cha Kujumlisha Kura ya urais katika ukumbi wa Bomas na kuhusu iwapo kulikuwa na tofauti kati ya Fomu 34A zilizotolewa kwa mawakala wa vyama katika Vituo vya Kupigia Kura, Julie Soweto ameieleza mahakama kuwa takwimu zilizopo kwenye fomu zimefanyiwa ujanja na ni tofauti kabisa licha ya kuwa na nembo, mihuri na saini za mawakala wa vyama"
"Aidha, ameeleza kuwa katika vituo vyote 41 vya kupigia kura vilivyochukuliwa kama sampuli na kuambatanishwa na hati ya kiapo, kura za Bw Odinga zilipunguzwa na kupewa Bw Ruto, lakini idadi ya wapiga kura ilisalia ilivyo, hasa katika majimbo ya Bomet, Kiambu, Kakamega, Nairobi na Baringo"
"Mgombea urais na makamu wake wa Azimio la Umoja, One Kenya, Raila Odinga na Martha Karua"
"Mfano, Soweto anadai, kuwa Nakala za fomu 41 za 34A ambazo zinaonyesha hitilafu kubwa za kura kutoka Bomet, Kiambu na Kakamega zilizopewa mawakala zinatofautiana na zile za IEBC na zilizowasilishwa katika Kituo cha Kitaifa cha Kujumlisha kura, Bomas jijini Nairobi"
" Ameeleza mahakama kuwa zaidi ya kura 33,000 zimepunguziwa Bw Odinga na kuongezewa Ruto"
"Na iwapo teknolojia iliyotumiwa na IEBC ilikidhi viwango vya uadilifu, uthibitisho, usalama na uwazi ili kuhakikisha matokeo sahihi na yanayoweza kuthibitishwa, na iwapo kulikuwa na ujanja wa upakiaji na usambazaji wa Fomu 34A kutoka vituo vya kupigia kura hadi seva ya IEBC, Philip Murgor amewaeleza majaji hao kuwa mfumo wa teknolojia ya uchaguzi wa IEBC uliingiliwa na raia wa kigeni wakiwemo raia wa Venezuela na watu wengine akiwemo msaidizi wa kibinafsi wa Wafula Chebukati aitwaye Dickson Kwanusu ambaye aliingia katika mfumo huo ingawa hakutangazwa kwenye gazeti rasmi la serikali, na kuhakiki fomu 1, 743 za 34A zilizo na matokeo ya kura kutoka vituo vya kupigia kura"
"Bw Murgor pia, ameeleza kuwa kuna ushahidi kwamba fomu zilizokuwa zinawekwa kutoka vituo vya upigaji kuwa, zilikuwa zinazuiliwa zinapakuliwa na kuwekwa upya na maelezo mapya baada ya kubadilishwa katika muundo unaoweza kuhaririwa"
" Kwa mfano, Abdi Dahir, ambaye hajatangazwa kwenye gazeti rasmi la serikali, pia anadaiwa kuhakiki fomu 659 za 34A"
"Aidha, Murgor anaeleza kuwa kulikuwa na ufikiaji wa mbali kwa mfumo wa IEBC siku 3 baada ya shughuli ya kupiga kura kukamilika, huku Okiya Omtatah akisema katika ushahidi wake kuwa hali hiyo ilisababisha kutupwa kwa kura zipatazo 508,647 ambazo zilimwezesha Ruto kufikia alama ya asilimia 50%+1"
"Ripoti ya amri kwa tume ya uchaguzi kuwezesha ufikiaji wa seva yake, nakala za sera yake ya usalama ya mfumo wa teknolojia inayojumuisha nenosiri na maingilio kwenye seva hiyo, watumizi wa nenosiri la usimamizi wa mfumo huo, watumiaji wa mfumo na viwango vya ufikiaji, na mawasiliano yaliofanyika kwenye seva hiyo pamoja na nakala halali za Fomu 34A na 34B Kitabu cha 2 zilizotumiwa katika uchaguzi pamoja na kufunguliwa kwa masanduku ya kura katika vituo 15 ili kukaguliwa, kuchunguzwa na kuhesabiwa upya katika majimbo ya Kericho, Mombasa, Nandi na Nyandarua ili kuthibitisha madai kuwa kura ziliibiwa, itawasilishwa mahakamani Alhamisi"
"Imetayarishwa na mwandishi wetu Kennedy Wandera, Nairobi, Kenya"
"Facebook Forum"
" "
"Timu ya wanasheria ya Odinga imefungua kesi ikidai kuwa timu inayofanya kazi na Naibu Rais William Ruto ilidukua mfumo wa uchaguzi na kubadilisha picha halisi za fomu za matokeo ya vituo vya uchaguzi kwa zile zilizoghushiwa, hivyo kuongeza idadi ya kura za Ruto katika uchaguzi wa Agosti 9"
"Ruto, ambaye alitangazwa rais mteule, amekanusha shutuma hizo"
" Tume ya uchaguzi imegawanyika na kuwasilisha majibu yenye kukinzana – makamishna wanne wamekataa kuyatambua matokeo, na mwenyekiti na wengine wawili wamekubaliana na matokeo"
"Jopo la Majaji Maarufu wa Afrika limewasili nchini Kenya kufuatilia kesi ya kupinga matokeo ya uchaguzi wa Urais Kenya 2022, ambapo kongamano linafanyika kabla ya kesi kuanza kusikilizwa Jumanne"
"Kesi ya kupinga matokeo iliyofunguliwa na mgombea urais Raila Odinga, kati ya wagombea wanane wengine, anapinga matokeo ya upigaji kura wa Agosti 9 ambapo Makamu Rais William Ruto alitangazwa Rais mteule kwa kupata asilima 50"
"49 ya kura"
"Dkt Ruto alitangazwa mshindi huku makamishna wanne wa tume ya uchaguzi IEBC, walimshutumu mwenyekiti Wafula Chebukati kwa kuuteka mchakato huo na kufanya maamuzi ya kumtangaza mshindi peke yake"
"Jopo la wanachama wa Safu ya Majaji wa Afrika (AJJF) linaongozwa na Jaji Mkuu mstaafu wa Tanzania Mohammed Chande Othman"
"Majaji wengine ni Lillian Tibatemwa -Ekirikubinza wa Mahakama ya Juu ya Uganda, Ivy Kamanga kutoka Mahakama ya Juu ya Rufaa ya Malawi, Moses Chinhengo kutoka Mahakama ya Rufaa, Lesotho, na Henry Boissie Mbha, Rais wa Mahakama ya Uchaguzi ya Afrika Kusini"
" "
"Facebook Forum"
"Kati yao ni waandishi wa habari kadhaa wenye weledi ambao walitafuta hifadhi nchini Thailand"
"Baadhi tangu wakati huo wameondoka au kwenda kuishi kwingineko, lakini wengine walibakia Thailand, wakiishi kwa hofu ya polisi kuwakamata au kuwarejesha Myanmar"
"“Hadhi yao ya ukazi wa muda mrefu ni changamoto kubwa sana ya kuwa uhamishoni, wala haijalishi mahali gani wako,” mwandishi wa muda mrefu wa Myanmar Aung Naing Soe, hivi sasa anaishi Thailand, alisema katika mahojiano"
"Juhudi kadhaa zimeanzishwa na jumuiya za vyombo vya habari nchini Thailand kwa ajili ya waandishi wa habari wanaotokea Myanmar, wakiwapa msaada wa kifedha na wa kisheria ili waweze kuendelea kuendesha operesheni zao za habari hapa, au angalau waepuke kusumbuliwa na mamlaka husika"
"Aung Naing Soe, hata hivyo, ambaye ana uzoefu na waandishi walioko uhamishoni, alisema mengi yanaweza kufanywa"
"“Itakuwa ni jambo jema endapo kuna taasisi zozote zinazoweza kuwasaidia kupata hadhi ya kisheria ya uhamiaji kwa kuwasaidia kupata ukaazi katika nchi ya tatu kuliko kuwasaidia kurejea kupitia mpaka wa Thailand-Myanmar kisheria,” alisema"
"“Waandishi wengi wa Myanmar walioko uhamishoni hawana nyaraka halali hivyo wanahitaji kupumzika na pia msaada wa matibabu ya afya ya akili"
”
"Bila ya kujua nani atafuatia"
"Thailand imekuwa ni kituo kikuu na sehemu ya mpito kwa wale wanaokimbia ghasia huko Myanmar kwa miongo kadhaa"
" Mapinduzi ya mwaka jana yalileta wimbi jipya la wakimbizi, wakiwemo waandishi, licha ya wanaofuatilia kusema ni vigumu kusema wangapi bado wako nchini Thailand"
"“Baadhi waliondoka mapema, kama Machi 2021,” Johanna Son, ambaye anaendesha Reporting ASEAN, mtandao unaofuatilia matukio ya haki za raia huko Myanmar na eneo hilo, alisema"
" “Wengine walijaribu kufanya iwezekane, baadhi waligundua kuwa haiwezekani au siyo busara kubakia na kubahatisha maisha yao"
”
"Chavarong Limpattamapanee, rais wa Baraza la Habari la Taifa la Thailand alikadiria kuwa waandishi wa habari takriban 180 waliokuwa wamekimbia mapinduzi mwaka 2021 wako Thailand, wengi wao wako kaskazini, katika maeneo ya mpakani kama vile Mae Sot"
"“Na karibu wote kati yao wanaogopa sana, kugunduliwa na kukamatwa,” amesema"
"Thailand haijasaini Mkataba wa Wakimbizi wa Umoja wa Mataifa, ambao unazikataza serikali kuwarejesha wakimbizi katika nchi zao kama wanakabiliwa na vitisho kwa uhai wao"
"“Wale walioingia Thailand kisheria na wanataka kubakia wanakabiliwa na changamoto kubwa ya kuendelea kuwa na hadhi ya kisheria,” Phil Robertson, naibu mkurugenzi wa shirika la Human Rights Watch, kitengo cha Asia, amesema"
" “Wakati wengine waliokuwa wamevuka kirahisi mpakani wanakabiliwa na vitisho vya kukamatwa kwa kuingia kinyume cha sheria, na kuna uwezekano wa kurejeshwa Myanmar, wakati wowote"
" "
" "
"Facebook Forum"
"Katika maadhimisho ya siku ya Uhuru wa Habari Duniani, waandishi na watetezi wa haki za binadamu wameonya kuhusu vitisho kwa uhuru wa habari na demokrasia kwa kutoa habari za uongo, hotuba za chuki na propaganda kupitia teknolojia ya digitali"
"Katika tukio maalum kuadhimisha siku hiyo , mkuu wa haki za binadamu katika Umoja wa Mataifa, Michelle Bachelet alitoa heshima kwa ushujaa na azma ya waandishi wa habari ambao wanaendelea kufanya kazi huku wakikabiliwa na ongezeko la manyanyaso, vitisho, na hatari kwa maisha yao"
"Bachelet alielezea kuwa mwaka jana waandishi wa habari 55 waliuwawa"
" Mwaka huu, anasema waandishi wa habari sita na mfanyakazi mmoja kwenye chombo cha habari aliuliwa huko Mexico na waandishi wa habari wengine 12 wameuawa nchini Ukraine tangu Russia ilipoivamia nchi hiyo hapo Februari 24 ameonya kuhusu ongezeko la nyenzo za upelelezi, kama vile Pegasus au Candiru, ambavyo vinaingilia kwa ndani vifaa vya watu na maisha yao"
"“Matumizi ya udukuzi katika mitandao umepelekea kukamatwa, kutishiwa na hata kuuawa kwa waandishi wa habari"
" Imehatarisha vyanzo vyao"
" Inaziweka hata familia zao katika hatari"
" Kukabiliana na hatari hizi, waandishi wa habari mara nyingi wanachukua njia hatari za kujizuia"
”
"Mshindi wa tuzo ya mwaka ya Amani ya Nobel, mwandishi wa habari wa Russia, Dmitry Muratov, anasema Russia inakabiliwa na mustakbali uliovunjika kwasababu ya Rais Vladimir Putin"
" Anasema uharibifu wa vyombo huru chini ya utawala wa Putin, na propaganda dhidi ya Ukraine, zimekuwa ni muhimu katika kuchochea uvamizi wa Russia"
"Mshindi mwenza wa tuzo hiyo mwaka jana, mwandishi wa habari wa Ufilipino, Maria Ressa anakiri kuhusu ukandamizaji wa ukweli uliofanywa na Putin ambapo imewezekana kwake kuanzisha vita nchini Ukraine"
"“Bila ya takwimu huwezi kupata ukweli"
" Bila ya ukweli huwezi kupata uaminifu"
" Bila ya uaminifu hatushirikiani uhalisia"
" Hakuna kanuni za sheria"
" Hakuna demokrasia"
" Waandishi wa habari, watetezi wa haki za binadamu – mtu yeyote anashambuliwa, mtu yeyote anaweza kulengwa"
" Sisi hatuna ulinzi katika vita vya habari,” anasema Ressa"
"Ressa anasema propaganda inakuwa na mchango katika kuwatia khofu watu na kuwasilisha takwimu za uongo"
" Anaonya kuwa watu ambao wanaamini uongo ndiyo sahihi, ni watu ambao wanaweza kudhibitiwa"
" Anaonya pale ukweli unapoharibiwa, demokrasia nayo huharibiwa"
" "
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Dunia inapoadhimisha siku ya uhuru wa vyombo vya habari na uhuru wa kujieleza Jumanne, shirika la kutetea haki za waandishi habari la Waandishi wasio na Mpaka RSF linasema mvutano unaongezeka kutokana na vurugu kwenye utoaji wa habari"
"Ripoti ya shirika hilo lenye makao yake mjini Paris inaonya kwamba kutokana na ukosefu wa kanuni za kusimamia utandawazi wa kutoa habari kwenye mitandao kumekuwepo na ongezeko marudufu la habari za uwongo na propaganda, mivutano katika vyombo vya habari na kusababisha migawanyiko ndani ya nchi na kati ya nchi na nchi kwenye kiwango cha kimataifa"
"Ripoti hiyo imeorodhesha pia hali ya uhuru wa habari katika zaidi ya nchi 180, na kati ya nchi zinazoongoza ni zile za Scandinavia za Norway, Denmark Sweden na Filand pamoja na Estonia"
"Na zile zilizoko chini katika orodha ni Korea Kaskazini ikifuatiwa na Eritrea, Iran na Turkmenistan"
"Kwa upande wa nchi za Afrika Ushelsheli ndio inaongoza kwa uhuru wa vyombo vya habari na ni miongoni mwa nchi 7 zenye uhuru wa kuridhisha, ikiwa pamoja na Namibia, Afrika kusini, Cape Verde, Ivory Coast Burkina Faso na Sierra Leone"
"Kwa Afrika mashariki Tanzania imeshuhudia kufunguka kwa uwanja wa uhuru wa habari lakini Kenya kuimarika zaidi katika uhuru huo ikipanda kutoka nafasi ya 102 hadi 62"
" Ripoti inaeleza Rwanda Burundi hali imekuwa nzuri kidogo lakini Uganda ikishuhudia kubanwa kwa uhuru wa kusema na uhuru wa waandishi habari"
" "
"Facebook Forum"
"Umoja wa Mataifa inasema njaa nchini Somalia huenda ikatokea baadaye mwaka huu"
" Mkuu wa masuala ya kibinadamu katika Umoja wa Mataifa, Martin Griffiths, amesema kwamba kama hatua madhubuti hazitachukuliwa na jumuiya ya kimataifa kuhusu hali ya njaa ambayo duniani haijaiona kwa miaka kadhaa wataiona hali hiyo hivi sasa"
"Takriban watu milioni moja nchini Somalia wamekoseshwa makazi kutokana ukame mbaya sana kuwahi kutokea kwa miongo kadhaa ambao umeathiri eneo kubwa sana la Pembe ya Afrika ikiwa ni pamoja na Ethiopia na Kenya"
"Mkuu wa masuala ya kibinadamu katika Umoja wa Mataifa, Martin Griffiths alisema kwamba hali aliyoiona kwenye hospitali moja nchini Somalia katika siku za karibuni ilikuwa mbaya sana hajawahi kuiona katika muda wa miaka 50 ya kazi za kibinadamu"
"“Hili halijawahi kutoka hapo kabla nchini Somalia"
" Kwahiyo picha zote ambazo tumekuwa nazo "
" Hii ni hali isiyo na kifani, ni kwasababu hiyo ndiyo maana tunapiga debe na kutikisa miti na kujaribu kupata msaada wa kimataifa katika misingi ya mtizamo, matarajio na uwezekano na khofu ya njaa inakuja Pembe ya Afrika"
" Hapa nchini Somalia, huenda ikawa kwanza, lakini Ethiopia na Kenya kwa hakika haziko nyuma sana,” amsema Griffiths"
"Mwakilishi wa UNICEF nchini Somalia, Wafaa Saeed Abdelatef alisema kwamba “takriban nusuya watoto walio na umri wa chini ya miaka mitano” huenda “wakakumbwa na utapiamlo uliokithiri"
”
"Aliongezea kwamba hivi sasa watu milioni nne na nusu hivi sasa wana hitaji “msaada wa dharura wa maji” hata wakati ambapo hali inatabiriwa itakuwa mbaya sana kwa msimu mwingine wa mvua, wakihofia hautaleta afueni"
"Wafaa anasema""Utapiamlo umefikia viwango ambavyo havina kifani"
" Tuna watoto milioni moja na nusu, hii ni karibu nusu ya watoto walio na umri wa chini ya miaka mitano, huenda wakakumbwa na utapiamlo uliokithiri na kati ya hao, watoto laki tatu na nusu watahitaji matibabu kwa utapiamlo mbaya sana"
”
"Msemaji wa UNHCR Shabia Mantoon alisema kwamba hali inavyozidi kudorora pia kuna ongezeko la wanwake na watoto kukumbwa na manyanyaso ya kijinsia kwa vile wanahitajika “kutembea mwendo mrefu sana ili kuweza kupata maji na sehemu ya kujihifadhi"
”
"Familia zilizokimbia ukame upande wa kusini mwa Somalia wakiwa katika kambi ya hifadhi mjini Mogadishu, Somalia, Feb"
" 18, 2017"
"Familia zenye njaa nchini Somalia zimekuwa zikitembea kwa siku kadhaa au wiki kupitia njia zenye ardhi kavu wakitafuta misaada"
"Familia nyingi zimezika watu wao wakiwa njiani"
"Hata wanapofika kwenye kambi nje ya maeneo ya mjini, wanakuta misaada michache au hakuna kabisa misaada"
" Msemaji wa UNICEF anaelezea zaidi"
"""Wanawake na watoto wanalazimishwa kutembea mwendo mrefu n mbali sana kutafuta fursa za maji na makazi, wakikumbana na hatari ya manyanyaso ya kijinsia"
" Wakati ukame unazidi kuongezeka, wasi wasi wa ulinzi unazidi kuongezeka na hatari ya manyanyaso ya kijinsia na kingono nayo yanaongezeka pia"
" Watoto wengi pia wamelazimika kuacha shule kuzisaidia familia zao kupata kipato cha kila siku na"
" Kutafuta maji na ardhi za malisho, na kuongezeka zaidi kwa hatari za ndoa za kulazimishwa au familia kutengana,"" anasema shabia Mantoo"
"Uhaba wa maji nchini Somalia"
"Mkurugenzi wa kanda wa baraza la wakimbizi la Denmark, Audrey Crawford alisema kwamba kina mama wengi ambao amezungumza nao “wamewazika watoto wao siku za nyuma” kutokana na utapiamlo au ugonjwa"
"kiasi cha watu milioni moja nchini Somalia wamekoseshwa makazi kwasababu ya ukame mbaya sana kutokea katika miongo kadhaa, na kusukumwa na mabadiliko ya hali ya hewa"
"Kwa kuongezea, uvamizi wa Russia nchini Ukraine umeelezewa kama ni janga kwa Somalia, ambayo imeathiriwa sana na uhabari wa misaada wa kibinadamu wakati wafadhili wa kimataifa wakiilenga Ulaya"
" Audrey Crawford anafafanua zaidi"
"""Zaidi ya watu milioni moja wamekoseshwa makazi ndani ya nchi hadi hivi sasa mwaka huu"
" wengi wao"
" Walitembeea kwa siku takriban kumi wakitafuta chakula na maji, waliwasili kwa hakika wakiwa hawana kitu na hali zao zimedhoofu huku watoto wakiwa na utapiamlo au watoto wao wamefariki"
" Kina mama wengi ambao nimezungumza nao, ama awali wamewazika watoto wao, ama kwa kuharisha au surua katika kambi ambazo zina msongamano mkubwa sana au wamekufa njiani kwasababu ya utapiamlo,” anasema Audrey Crawford"
"Tangazo rasmi la njaa ni nadra na linaonya kwamba msaada mdogo sana umepatikana na umefika kwa kuchelewa"
" "
"Facebook Forum"
"Roegchanda Pascoe alionyesha ushujaa kukabiliana na vitisho vya kuuawa wakati akijaribu kuzuia ghasia za magenge zilizokuwa zimezikumba jamii za makazi ya Cape nje kidogo ya mji wa Cape Town, Afrika Kusini"
" Facia Boyenoh Harris alikabiliwa na manyanyaso wakati akitetea haki za wanawake na ulinzi wa unyanyasaji wa kingono nchini Liberia"
"Wanawake hawa wawili Waafrika kutoka nchi zilizoko kusini mwa jangwa la Sahara ni kati ya darzeni za wanawake wanaopewa heshima na Wizara ya Mambo ya Nje ya Marekani na Tuzo ya Kimataifa ya Wanawake Mashujaa kwa kuonyesha “ujasiri usio wa kawaida, nguvu na uongozi katika kupigania amani, haki, haki za binadamu, uwiano wa kijinsia, na usawa … mara nyingi kwa kuweka maisha yao hatarini na kujitoa mhanga,” kwa mujibu wa taarifa kwa vyombo vya habari"
"Watatambuliwa Jumatatu katika hafla ambayo, kutokana na janga la corona, itawaleta wote hao pamoja kwa njia ya mtandao badala ya kuhudhuria binafsi mjini Washington"
" Waziri wa Mambo ya Nje wa Marekani Antony Blinken ataongoza tafrija hiyo, na mke wa Rais Jill Biden atatoa hotuba"
"Roegchanda Pascoe"
"Pascoe, mwenye umri wa miaka 47, ni mwanaharakati anayefanya kazi kuzuia uhalifu katika nyumba za Cape, jamii maskini nje ya mji wa Cape Town ambako watu wa makabila mbalimbali walilazimishwa kukaa eneo hilo katika miaka 1960 chini ya mfumo wa utawala wa kibaguzi Afrika Kusini"
"Magenge yamekuwa na makazi yao kwa miongo mingi hapo, wakisafirisha dawa za kulevya, silaha, ukahaba na mengine mengi"
" Ghasia zimefanywa “kuwa ni kitu cha kawaida,” Pascoe aliiambia VOA"
"Lakini mwaka 2013, baada ya mvulana mmoja aliyekuwa akicheza nje aliuawa katika mapambano ya risasi, mwanamama huyu alikuwa muasisi mwenza wa Kikundi cha kujitolea cha Usalama cha Manenberg"
" Kilipewa jina la kitongoji ambapo kipo, Kikundi hicho kinatoa elimu kuhusu mfumo wa kisheria wa uhalifu, kinawapatia mafunzo watetezi wa kisheria wa kijamii, na kutoa ushauri nasaha na misaada mingine kwa waathirika wa uhalifu, hususan wanawake na watoto"
" Pascoe anapata posho kupitia mfuko wa msaada kutoka Kikundi cha Kimataifa Kinachopambana na Uhalifu Kimataifa (Global Initiative Against Transnational Organized Crime)"
"Kikundi hicho pia kinafanya usuluishi kati ya magenge mbalimbali, kwa lengo la kutafuta suluhu ya amani kwa mizozo"
"Mwezi Julai 20, 2016, Pascoe na wakazi wengine kadhaa wa Manenberg walishuhudia madai ya shambulizi la genge dhidi ya mwanamme mmoja ambaye alikufa baadaye siku hiyo"
" Pascoe alikuwa ndiye shuhuda pekee kutoa ushahidi katika kesi ya mauaji ya mwaka 2019, akisaidia kumtia hatiani kiongozi wa genge hilo na wengine wawili"
"Siku moja kabla ya kutoa ushuhuda, washambuliaji wasiojulikana walipiga risasi katika nyumba yake"
" Pascoe alikuwa amehamishiwa katika nyumba usalama mapema siku hiyo, lakini watoto wake walikuwa bado wako nyumbani"
" Tangu wakati huo wameungana naye mafichoni, wakihofia kulipiziwa kisasi na magenge hayo"
"“Siwezi kukaa kimya wakati dhulma inatokea kwa kiumbe yeyote,” mwanamama huyo aliiambia VOA juu ya uamuzi wake wa kutoa ushahidi"
" Lakini “athari za ghasia za magenge zimekuwa mbaya sana kwangu mimi"
" … Sitaweza kurejea kuishi katika jamii hiyo"
"Hata hivyo Pascoe amekuwa mvumilivu"
" Kupitia kikundi hicho, anaendelea kusuluhisha migogoro ya jamii na kuwasaidia waathirika wanawake na familia mbalimbali"
" Ameandaa program ya kuzuia na kuingilia kati matukio ya kihalifu kwa vijana walio kaitka mazingira hatarishi"
" Ameandaa mfumo wa “walking bus” kwa wanafunzi kusindikizwa na wazazi wao – aghlabu mama zao ambao hawana kazi"
" Wanalipwa, “wanafundishwa na kupewa ujuzi wa namna ya kutoa huduma ya kwanza dharura,” Pascoe amesema"
"“Ana mikakati ya kustaajabisha ya kuiendeleza jamii yake,” Oscar Nceba Siwali amesema kuhusu Pascoe kupitia barua pepe aliyoituma VOA"
" Anaongoza Shirika la Afrika Kusini la Maendeleo na Ujenzi Mpya, linalohamasisha kujiepusha na ghasia katika baadhi ya jamii zilizoimara nchini humo"
"“Katika warsha za kuzisaidia kuzihusisha taasisi zisizo za kiserikali kufanya kazi pamoja, amekuwa ni msaada mkubwa sana – anaelekeza jinsi ya kusonga mbele lakini pia anakiri [yale] yaliyopita"
”
"Pascoe anatarajia kuchaguliwa kwake kwa tuzo ya Mwanamke Jasiri itawasaidia wengine kutambua kuwa, haijalishi namna ulivyokuwa nyuma, wanaweza kutoa michango yenye kuthaminiwa"
"“Itakuwa na maana kubwa sana kwa viongozi vijana wanawake,” amesema"
"Facia Boyenoh Harris"
"Facia Boyenoh Harris mwanzilishi mwenza wa kikundi cha wanawake, Paramount Young Women Initiative Hivi leo, kinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
" Monrovia, Liberia"
" (Photo courtesy of U"
S
" State Department)"
"Mwaka 2005, Harris alikuwa katika mwaka wa kwanza Chuo Kikuu cha African Methodist Episcopal katika mji mkuu wa Liberia, Monrovia, wakati yeye na baadhi ya wanafunzi wenzake walipoanzisha kikundi cha Vijana Wanawake, Paramount Young Women Initiative"
" Walichangisha fedha kwa ajili ya udhamini wa masomo kuwasaidia wanafunzi wengine wanaohangaika kupata fedha, majukumu ya kifamilia, matatizo ya masomo na mengine mengi"
"Waliongeza warsha"
" “Tulizungumza kuhusu maisha ya familia, masuala ya uchumi wa jamii na uhamaishaji tunaohitaji” wakati Liberia ilipokuwa inaondokana na vita vya wenyewe kwa wenyewe, alisema Harris, mwenye umri wa miaka 39"
" “Tulikuwa na sehemu salama ya kukutana pamoja"
”
"Hivi leo, juhudi hizo zisizokuwa za kibiashara zinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
"Ni kituo kimoja cha wanaharakati kwa Harris, ambaye ni mwandishi wa zamani nchini Liberia, ambayo ina wajibu wa kuongoza juhudi za kuifikia jamii inayoendeshwa na Tume Huru ya Habari ya Liberia"
" Imepewa jukumu kutekeleza Sheria ya Uhuru wa Habari nchini"
"Harris muasisi mwenza wa Kikundi cha Wanawake Liberia na, kama msimamizi wa kijamii, amekuwa akifanya kampeni kupanua wigo wa ushiriki wa kisiasa na hali bora ya usafi"
" Anapambana na manyanyaso ya kijinsia, ikiwemo ubakaji na ukeketaji wa wanawake"
"Nchini Liberia, “tunakabiliana na mfumo dume wenye nguvu kubwa ambao unawakandamiza wanawake,” Harris alisema"
"Rais wa Liberia alitangaza mwaka 2020 ubakaji ni dharura ya kitaifa, na serikali hivi karibuni ilianzisha mawasiliano mubashara ya simu katika kutoa taarifa za uhalifu wa kingono na kijinsia"
"Lakini Waziri wa Jinsia Williametta E"
" Saydee-Tarr, akihutubia Baraza la Seneti la taifa Alhamisi [Machi10], alilalamika juu ya viwango vidogo vya kuripoti na kasi ya pole pole kwa mashtaka ya uhalifu huo"
"“Kuna changamoto nyingi katika mfumo huo,” Harris alisema"
" Polisi mara nyingine wanasema hawana uwezo wa kuchunguza au kufanya ukamataji, au muathirika au ndugu zao hawataki kufungua mashtaka"
" Kesi zinaweza kukwama katika mfumo wa kukabiliana na uhalifu"
"Watu wanahitaji “kupata haki kwa wakati,” Harris alisema"
"Pia anatetea kuwepo uwakilishi sawa katika ofisi za umma"
" Ingawaje Liberia ilikuwa nchi ya kwanza Afrika kumchagua rais mwanamke – Ellen Johnson Sirleaf, rais aliyehudumu tangu mwaka 2006 hadi 2018 – wanawake bado uwakilishi wao uko chini katika ofisi za kuchaguliwa kitaifa"
" Harris ameeleza kuwa Bunge la Liberia, wanawake wana viti 11 kati ya 103 katika Baraza la Wawakilishi na Seneti wawili katika Baraza la Seneti lenye viti 30"
"“Wanawake hawana fursa ya kupata fedha sawa” kwa kulipa ada na kampeni, alisema Harris, akipendekeza kuwepo na hatua za kuwawezesha kupata fedha za kampeni"
"Harris alisema Tuzo ya Ushujaa inawaenzi “ wanawake wa Liberia ambao wamekuwa wakiendelea kufanya kazi ngumu kuhakikisha kuwa ukosefu wa haki unamalizwa” wakati wakiendeleza maendeleo ya nchi"
"Inawakilisha changamoto binafsi, pia: “Nina majukumu makubwa zaidi kufanya zaidi … kuiacha Liberia bora kwa vizazi vitakavyokuja baada ya sisi"
"Programu ya uongozi "
"Zaidi ya sherehe za tuzo zitakazo fanyika kwa njia ya mtandao Jumatatu, mashujaa hao watashiriki katika programu ya uongozi ya kupitia mtandaoni “ kuungana na wenzao wa Marekani na kuimarisha mtandao huo wa kimataifa wa viongozi wanawake,” Wizara ya Mambo ya Nje imesema katika taarifa kwa vyombo vya habari"
" Zaidi wa wanaweka 170 kutoka nchi zaidi ya 80 wametambuliwa kutokana na kazi zao tangu mwaka 2007"
" "
" "
"Facebook Forum"
