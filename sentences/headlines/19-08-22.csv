"
live
Duniani Leo Video Tube
"
"
Ethiopia yakosoa matamshi ya Tedros kuhusu mzozo wa Tigray
"
"
Maoni ya mchambuzi kuhusu mkutano kati ya wabunge wa Marekani na Ruto pamoja na Odinga
"
"
Binti ya Dos Santos apinga kuzikwa kwake Angola
"
"
Rwanda: Mwanamke mmoja akabiliwa na kifungo cha miaka miwili jela kwa kuvaa 'mavazi ya aibu'
"
"
Emirates yasitisha safari za ndege Nigeria
"
"
Mali yaishutumu Ufaransa kukiuka anga yake
"
"
Mkutano wa SADC wahamasisha ukuaji uchumi, kilimo na madini
"
"
Seneta Coons akutana na viongozi wa kisiasa Kenya
"
"
Tanzania yaweka huduma ya intanet katika miteremko ya Mlima Kilimanjaro
"
"
Wakazi wa Mombasa waelezea matarajio yao kwa Rais mpya wa Kenya
"
"
Wafanyabiashara DRC wasema Kiswahili kitakuza biashara nchi za SADC
"
"
Ujumbe wa bunge la Marekani wakutana na viongozi wa Kenya
"
"
Kwa Undani: Je rais Felix Tshisekedi atafanikiwa kutumia ushawishi wa SADC kurejesha usalama mashariki mwa DRC?
"
"
Viongozi wa SADC wahamasisha ukuaji uchumi, Kilimo na Madini
"
"
Hatari inayowakabili kina mama wanaojishughulisha katika dampo la Dandora
"
"
Viongozi wa SADC wahamasisha maendeleo ya kiuchumi ya pamoja
"
"
Viongozi wa SADC wahamasisha ukuaji uchumi, Kilimo na Madini
"
"
MAISHA NA AFYA: Kwanini watu wanaishi kwa muda mrefu ama mfupi?
"
"
ZULIA JEKUNDU: Rwanda yamlilia Yvan Buravan
"
"
Matatizo ya kisheria ya Donald Trump yazidi kuongezeka
"
"
Uchaguzi Mkuu Kenya 2022: Mkazi wa Nairobi aeleza sababu zilizomfanya asipige kura
"
"
Rais mteule Ruto asema matarajio ya umma yalikuwa makubwa
"
"
Raila akataa matokeo ya uchaguzi wa rais Kenya
"
"
Salamu za pongezi zatolewa na viongozi mbalimbali kwa Rais Mteule wa Kenya, William Ruto
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Uchaguzi Mkuu wa Urais Kenya: Hali ilivyokuwa katika vituo vya kupiga kura
"
"
Kenyatta ashauri makamu wake ajiuzulu
"
"
Marekani kuwapa tuzo ya heshima wanawake mashujaa wa Afrika
"
" Tedros alisema awali kwamba pengine ulimwengu umezembea katika kuutatua kutokana na rangi ya watu wa Tigrinya"
" Kwa mujibu wa shirika la habari la AP, msemaji wa waziri mkuu wa Ehiopia Billene Seyoum amewaambia wanahabari kwamba matamshi ya Tedros hayafai kutolewa na kiongozi wa hadhi yaki"
"Seyoum amesema kwamba Tedros ambaye mwenyewe ni kutoka Tigray anafaa kujiuzulu katika wadhifa wake iwapo ataendelea kutoa matamshi kama hayo"
" Amesema hayo siku moja baada ya Tedros kupitia ujumbe uliojawa na hisia nyingi mbele ya wanahabari, kusema kwamba watu milioni 6 wa Tigray wamekuwa kama mateka kwa miezi 21 tangu mzozo huo ulipoanza kati ya vikosi vya TPLF na serikali kuu"
"Facebook Forum"
"Seneta Coons ambaye alikuwa anaongoza ujumbe huo wa wabunge na maseneta alikutana na vigogo hao wawili waliowania urais, wakati mmoja wao Raila Odinga alipinga matokeo ya uchaguzi wa Agosti 9, yaliyotangazwa mapema wiki hii na tume ya uchaguzi na mipaka (IEBC)"
"Mapema jana Alhamisi, Coons alikutana na rais Uhuru Kenyatta ambapo walifanya majadiliano"
"Profesa David Monda ambae ameongea na Sauti ya Amerika akiwa mjini Mombasa, anasema mkutano huo una shabaa ya kidiplomasia na kisiasa upande wa Marekani"
"“Marekani inataka kuonyesha kwamba iko karibu na Kenya kwa wakati huu ambapo kuna hali ya kutatanisha baada ya Odinga kuwasilisha kesi mahakamani ya kupinga matokeo ya uchaguzi,” amesema David Monda"
"“Kisiasa, Seneta Coons wa Jimbo la Delaware yuko karibu sana na Rais Joe Biden, kwa hivyo Marekani ina maslahi mengi ya kulinda nchini Kenya,” ameongeza"
" "
"“Kwa nini Marekani haijampongeza rasmi Ruto?”"
"Kwa mujibu wa Profesa David Monda, Marekani inajizuia kumpongeza rais mteule William Ruto ili kuepusha dosari iliyotekea miaka ya nyuma ambapo baadhi ya maafisa wa zamani wa serikali ya Marekani waliharakia kuidhinisha matokeo ya uchaguzi wa mwaka wa 2017 wakati kulikuwa kesi mahakamani ya kuchunguza uhalali wa matokeo hayo"
"“Nadhani Marekani inachukua tahadhari ili isikosee tena kama Seneta John Kerry, waziri wa zamani wa mambo ya nje, ambaye aliharakia kuidhinisha matokeo ya uchaguzi wa 2017 ambao baadaye ulibatilishwa na mahakama ya juu ya Kenya,” amesema Profesa Monda"
"Monda anasema haamini kuwa vurugu zitatokea licha ya kwamba Odinga alipinga matokeo ya uchaguzi wa Agosti 9"
"Anasema uchaguzi wa mwaka huu ulikuwa wa wazi ikilinganishwa na uchaguzi wa miaka iliyopita, licha ya dosari iliyotokea wakati wa kutangaza matokeo ya uchaguzi, ambapo maafisa wanne wa IEBC walipinga kuidhinisha matokeo yaliyotangazwa na mwenyekiti wa IEBC, Wafula Chebukati"
" "
"Ripoti hii imeandaliwa na Patrick Nduwimana"
"Facebook Forum"
" Dos Santos aliyetawala taifa hilo lenye utajiri mkubwa wa mafuta kuanzia 1979 hadi 2017 alifariki Julai 8 mjini Barcelona, Spain, akiwa na umri wa miaka 79, kufuatia matatizo ya moyo"
" Tangu wakati huo suala la wapi na lini atazikwa limezua mivutano kati ya serikali ya Angola na mjane wake Ana Paula pamoja na baadhi ya watoto wake"
"Kwa mujibu wa shirika la habari AFP"
" Binti wa Dos Santos, Tchize dos Santos mwenye umri wa miaka 44 amepinga uamuzi wa mahakama akisema kwamba baba yake alitamani kuzikwa Barcelona, alikokuwa akiishi tangu kuondoka madarakani 2017"
"Ameongeza kwamba kuzikwa kwa baba yake nchini Angola kutatumika kuonyesha umaarufu wa serikali ya rais Joao Lourenco kuelekea uchaguzi mkuu unaofanyika Agosti 24"
" Rufaa ya Tchize pia inadai kwamba Ana Paula alikuwa ametengana na Dos Santos tangu 2017, na kwa hivyo hawezi kudai kuwa mke wake"
"Facebook Forum"
"Liliane Mugabekazi alikamatwa tarehe 7 Agosti baada ya kuhudhuria tamasha la mwanamuziki maarufu wa Ufaransa Tayc siku nane kabla, akiwa amevalia mavazi yanayoonyesha mwili wake"
"“Alihudhuria tamasha hilo akiwa amevalia nguo zinazoonyesha sehemu zake za siri, nguo ambazo tunaziita za aibu,” waendesha mashtaka wamesema, wakimtuhumu kufanya uhalifu mkubwa"
"“Ni kwa sababu hizi nzito tunaiomba mahakama kumweka rumande Mugabekazi kwa siku 30"
”
"Msemaji wa mwendesha mashtaka, Faustin Nkusi, ameiambia AFP “Anashukiwa kufanya tendo la aibu hadharani,” akiongeza kuwa mahakama itatangaza Jumanne ijayo ikiwa ataachiliwa kwa dhamana"
"Habari za kukamatwa kwa mwanamke huyo zilizusha hasira miongoni mwa baadhi ya Wanyarwanda, lakini maafisa wa serikali akiwemo waziri wa zamani wa sheria Johnston Busingye waliunga mkono hatua hiyo"
"Katika mahojiano ya televisheni wiki iliyopita, msemaji wa polisi John Kabera alikemea kile alichokiita “ukosefu wa maadili na adabu” miongoni mwa vijana"
" "
"Facebook Forum"
"Shirika la ndege la Emirates lenye makao yake Dubai limesema litasitisha safari zake za ndege nchini Nigeria kuanzia Septemba kwa sababu limeshindwa kupata fedha zake kutoka Nigeria"
"Tatizo limezuka kwa sababu Nigeria imezuiya kupatikana kwa mabadilishano ya fedha za kigeni, shirika la habari la Reuters limeripoti"
" Katika taarifa yake Emirates imesema imefanya utaratibu rafiki wa kuwa na majadiliano na maafisa ili kuingilia kati haraka kupata msaada wa utatuzi wa suala hilo, lakini imesema inasikitishwa kwamba hakuna suluhu yoyote iliyopatikana"
"Safari za ndege zitasitishwa kuanzia Septemba mosi ili kuepuka gharama zaidi za operesheni"
" mwezi Juni jumuiya ya kimataifa ya safari za anga ilisema kwamba Nigeria haikutoa dola milioni 450 inayodaiwa na mashirika kadhaa ya ndege, Reuters imeripoti"
"Hata hivyo Emirates imeripoti kwamba itazingatia uamuzi wake kama hakutakuwa na maendeleo yoyote chanya katika siku zijazo"
" Wasafiri walioathiriwa na uamuzi huu wanaweza kurejeshewa fedha zao za tiketi"
"Facebook Forum"
"Mali inasema Ufaransa imekiuka anga yake kwa kupeleka silaha kwa wanamgambo wa Kiislamu katika jaribio la kuiyumbisha nchi hiyo ya Afrika Magharibi, ikiwa ni kesi ya hivi karibuni katika msururu wa shutuma ambazo zimeashiria mwisho wa uhusiano wao wa karibu"
"Katika barua kwa mkuu wa Baraza la Usalama la Umoja wa Mataifa iliyoandikwa Jumatatu, Waziri wa Mambo ya Nje wa Mali, Abdoulaye Diop, alisema anga yake imeingiliwa zaidi ya mara 50 mwaka huu, hasa na vikosi vya Ufaransa vilivyotumia ndege zisizo na rubani, helikopta za kijeshi na ndege za kivita"
"Ukiukaji huu wa wazi wa anga ya Mali ulitumiwa na Ufaransa kuchukua taarifa za makundi ya kigaidi yanayoendesha shughuli zake katika Sahel na kuwapa silaha na risasi, ilisema barua hiyo"
"Mali haikutoa ushahidi wowote kuonyesha kuwa Ufaransa ilitoa silaha kwa makundi ya Kiislamu"
" Ufaransa imetumia muongo mmoja na mabilioni ya dola kuwakomesha wanamgambo wa Kiislamu, baadhi yao wakiwa na uhusiano na al Qaeda na Islamic State, katika koloni lake la zamani"
"Facebook Forum"
"Mkutano wa mwaka huu ulikuwa na ujumbe “ kuhamasisha viwanda kupitia, usindikaji wa kilimo, faida ya madini, na mifumo ya thamani ya kikanda kwa kujumuisha wote na ukuaji stahmilivu"
”
"Masuala makuu katika kikao hicho ilijumuisha uzinduzi wa jopo la wakuu wa nchi na wawakilishi wa serikali waliohudhuria, wakifatuiwa na utoaji wa medali kuwakumbuka na kuwapa heshima waanzilishi wa SADC"
"Katika kuingiza enzi mpya ya uongozi wa SADC, sherehe za ufunguzi pia zilishuhudiwa na kukabidhi uenyekiti wa SADC kutoka kwa jamhuri ya Malawi na kijiti kukamatwa hivi sasa na Jamhuri ya Kidemokrasi ya Congo"
" Hii ilifuatiwa na taarifa ya kukubali iliyotolewa na mwenyekiti mpya wa taasisi hiyo Rais Felix Tshisekedi wa DRC na mwenyeji wamkutano wa 42 wa SADC"
"Rais Tshisekedi anaeleza: ""Nitahakikisha natekeleza program za kuendeleza miundo mbinu na huduma katika ukanda ambalo linahusika moja kwa moja na mikakati yetu mikuu katika kuchochea muingiliano wa kiuchumi na kutokomeza umaskini katika ukanda wa SADC"
”
"Mkutano huu umekuja wakati ambapo nchi mwenyejiti inakabiliwa ghasia mpya upande wa Mashariki"
" Mbele ya viongozi wenzake, Rais Felix Tshisekedi alishutuma vikali ‘ uhuni na ukatili unaofanywa dhidi ya nchi ya jirani yake Rwanda"
"Baadhi ya mataifa wanachama wa SADC kama vile Malawi na Tanzania wanachangia wanajeshi katika kikosi maalum cha ulinzi wa amani cha Umoja wa Mataifa MONUSCO"
"Rais wa DRC ameongeza kuwa:“ Kwa Jamhuri ya Afrika Kusini, jamhuri ya Malawi na Jamhuri ya Muungano wa Tanzania ambao wametoa wanajeshi wao kwa gharama kubwa ya amani upande wa mashariki mwa nchi yetu"
”
"Mwanachama mwingine wa umoja huo, Msumbiji pia inakabiliana na uasi wa wanamgambo katika majimbo ya kaskazini"
" Jeshi la kikanda linalojulikana kama SAMIM, pamoja na majeshi kutoka Rwanda wamefanikiwa kuwasukuma kutoka katika eneo hilo waasi wanaohusishwa na Islamic State"
"Rais wa Malawi Lazarus chakwera amesisitiza waoz wa Afrika kutafutua masuluhisho yake wenyewe"
" "
" "
"//Rais Lazarus Chakweera, Malawi//"
"“Hakuna suluhisho hata moja kutoka nje ya Afrika ambalo linakuja kuijenga Afrika kwa jinsi sisi tunavyotaka"
" Siyo wamarekani, siyo wa Ulaya, siyo wa Asia"
" Huenda wanaweza kutupa wazo la hapa na pale, na maelezo moja au mawili, dola milioni chache ambazo hazifanyi z chochote katika mifuko yetu ukilinganisha na kiwango ambacho wanachowapa wa magharibi au wa mashariki"
”
" "
" "
"//Rais Lazarus Chakweera, Malawi//"
"“Vurugu ambayo tumewaruhusu magharibi kuifanya nchini DRC ni dhambi lazima tutubu, na tuache na kukataakurejewa tena kwa jambo hilo kwingineko kokote katika eneo letu"
" Kwahiyo tuwaonyeshena kuwaambia tuonyeshe na kuieleza dunia kwa sauti moja kwamba Afrika iko wazi kwa biashara, lakini Afrika haiuzwi"
”
"Mkutano pia uitathmini maendeleo ya muingiliano wa kikanda kulingana na utashi wa SADC kama ulivyoelezewa katika RISDP 2020 mpaka 2030 na Vision 2050 ambapo suala la amani, kujumuisha wote, suhindani, eneo hilolenye viwanda kati ya kipato cha kati na cha juu ambako raia wote wanafurahia mafnaikio endelevu ya kiuchumi, sheria, na uhuru"
" "
"Khadija Riyami VOA Washington"
" "
"Facebook Forum"
"Seneta wa Marekani Chris Coons amekutana na rais mteule wa Kenya William Ruto aliyetangazwa mshindi wa uchaguzi mkuu uliofanyika wiki iliyopita pamoja na mpinzani wake mkuu Raila Odinga ambaye anapinga matokeo hayo"
"Walijadiliana kuhusu ushirikiano wa kimkakati kati ya Marekani na Kenya, kuhamasisha amani na usalama katika eneo na njia za kuimarisha uchumi kati ya nchi hizo mbili"
"Seneta Coons pia amekutana na Raila Odinga kujadiliana kuhusu ushirikiano wa thamini za kidemokrasia, hiyo ni kwa mujibu wa taarifa iliyoandikwa katika ukurasa wa Twitter wa ubalozi wa Marekani"
"Hakukuwa na taarifa yoyote iliyosema kwamba uchaguzi ulizungumziwa"
" Mapema seneta Coons alikutana na rais Uhuru Kenyatta ambapo walifanya majadiliano"
"Seneta Coons ambaye anaongoza ujumbe wa Maseneta wa Marekani na wabunge amempongeza rais Kenyatta kwa kuhakikisha amani na uthabiti vimepatikana wakati wa uchaguzi, “tulifurahishwa na amani ambayo Kenya imeendelea kuwa nayo katika kipindi hiki, “ alisema seneta Coons"
"Kwa upande wake rais Kenyatta alisema Kenya itaendelea kuwa imara na kusimamia utawala bora ili kuhakikisha nchi inakuwa katika nafasi ya mfano wa demokrasia katika bara kwa kuhakikisha amani kwenye kipindi hiki cha mpito"
" “ hamu yangu kubwa ni kuona amani inaendelea kuwepo na tunaweza kuonyesha mfano katika bara la Afrika na dunia”, alisema Rais Uhuru Kenyatta"
"Facebook Forum"
"Kampuni mawasiliano inayomilikiwa na serikali ya Tanzania, imeweka mtandao wa broadband Jumanne katika mnyanyuko wa mita 3,720, huku Waziri wa Habari Nape Nnauye akisema ni tukio la kihistoria"
"“Kabla ya kuwepo huduma hii, ilikuwa ni hatari kidogo kwa wageni na wabeba mizigo ambao walikuwa wakipanda mlima huo bila ya huduma ya intanet,” Nnauye alisema katika uzinduzi wa huduma hiyo, akiwa na maafisa wa serikali na watalii"
"“Wageni wote wataweza kujiunga… (hadi kufikia) sehemu hii ya m lima,” alisema akiwa katika kituo cha mapumziko cha Horombo, moja ya kambi ukiwa unaelekea kileleni"
"Alisema kuwa kilele cha mlima huo kilichopo mita 5,895 kitakuwa kimeunganishwa na intanet ifikapo mwisho wa mwaka"
"Mwaka jana, serikali ya Tanzania ilitangaza mpango wa kujenga usafiri wa gari linalovutwa na waya katika upande wa kusini wa Kilimanjaro, iliyopelekea manung’uniko miongoni mwa wapanda mlima, makampuni yanayoendesha safari za upandaji mlima na wana mazingira"
"Mlima Kilimanjaro ni chanzo muhimu cha mapato ya utalii nchini Tanzania na nchi jirani ya Kenya huku kukiwa na takriban watu 35,000 wanaojaribu kupanda mlima huo kufika kileleni kila mwaka"
"Ikiwa imepewa kumbukumbu ya kudumu na maandiko ya Ernest Hemingway “The Snows of Kilimanjaro”, mlima huo ni sehemu ya hifadhi ya taifa na pia ni eneo la turathi za dunia iliyoorodheshwa na UNESCO"
"Teknolojia imepenya zaidi katika ulimwengu wa upandaji milima, huku wanaopanda milima huko Mlima Everest wakipata urahisi wa kutumia Wifi, umeme wa jenereta na simu za kisasa zinaowezesha kutuma picha kwa wengine na kupiga simu za dharura iwapo kunatokea ajali"
"Ikilinganishwa na wakati Edmund Hillary na Tenzing Norgay walipofika katika kilele cha mlima mrefu kuliko yote duniani May 29, 1953, habari hizo hazikuweza kuwafika maeneo mengine ya dunia mpaka mwezi June 2, wakati wa kutawazwa kwa Malikia Elizabeth II"
"Chanzo cha habari hii ni shirika la habari la AFP"
" "
"Facebook Forum"
"Ingawa mpinzani wake Raila Odinga amesema atatoa changamoto ya matokeo ya kura zilizopigwa August 9, Ruto amesema anasonga mbele kuunda utawala wake"
"Amesema hakuna eneo lolote nchini humo litakaloachwa, bila kujali itikadi za kisiasa au kikabila"
"Rais mteule wa Kenya ameeleza haya: “ Huduma za umma zitakuwa za kitaalamu na ninatarajia kuwa huduma za umma zitakuwa kwa Wakenya wote, kwa usawa, bila upendeleo wowote kwa kabila, kwa jamii au upendeleo wowote katika msimamo wa kisiasa"
”
"Ameapa kukabiliana na ukabila wa kisiasa kwa kuwatenga watumishi wa umma kutoka kazi za kisiasa na ameahidi kuhamasisha utamaduni wa kisasa ambako kila mtu anaweza kuzungumza kuhusu kila kitu kwa njia anayotaka na hakuna mtu atakayewaathiri"
"Wiiliam Ruto , Rais mteule wa Kenya aliongeza kusema: “Nataka kuwaambia watu wa Kenya, tunapata tena nchi yetu ya kidemokrasia na kila mtu anaweza kuzungumza na mtu yeyote kuhusu lolote, kwa njia yoyote wanayotaka na hakuna mtu atakayewaathiri"
”
"Wakati huo huo Waziri wa Baraza la Elimu Profesa George Mgoha Jumatano amesema shule zipo tayari kufunguliwa Alhamisi"
"Amesema hadi sasa hakuna tishio lolote la usalama nchini ambalo linaweza kuzuia wanafunzi kurejea shule"
" "
"Facebook Forum"
"Odinga alikuwa akizungumza katika ukumbi wa jengo la KICC Jumanne akiandamana na viongozi wenzake wa muungano wa Azimio la Umoja One Kenya, akiwemo aliyekuwa mgombea mwenza wake, Martha Karua"
"""Mwenyekiti wa Tume ya Uchaguzi na Mipaka IEBC, Wafula Chebukati hakuwashirikisha makamishna wote na tunayakataa kabisa matokeo yaliyotangaza na tume hiyo,"" alisema Odinga, akieleza kwamba moja ya sababu ni kuwa baadhi ya makamishna wa tume hiyo hawakushirikishwa vilivyo kwenye mchakatio wa uhakiki wa kura"
"Odinga alishindwa na Naibu wa Rais William Ruto"
" kw mujibu wa matokeo yaliyotangazwa na tume hiyo"
"Wakenya Jumanne walikuwa wakijiandaa kwa uwezekano wa kipindi cha sintofahamu, baada ya naibu wa rais William Ruto kutangazwa mshindi wa uchaguzi wa urais, ambao ulikuwa na ushindani mkali"
"Macho yote yalikuwa kwa mpinzani wa karibu wa Ruto, Raila Odinga, ambaye alikuwa anafanya jaribio lake la tano katika kiti cha urais kufuatia uchaguzi wa Agosti 9"
"Baada ya siku nyingi kusubiri matokeo kwa wasiwasi, Ruto mwenye umri wa miaka 55 alitangazwa kuwa rais mteule siku ya Jumatatu kwa idadi ndogo ya kura dhidi ya Odinga, kiongozi mkongwe wa upinzani ambaye alikuwa akiungwa mkono na chama tawala kufuatia mabadiliko ya kushangaza ya mirengo ya siasa"
"Matokeo ya kura hiyo, yenye amani kwa kiasi kikubwa, yataangaliwa kwa makini kama kipimo cha ukomavu wa kidemokrasia katika taifa hilo lenye uchumi mkubwa zaidi katika ukanda wa Afrika Mashariki ambapo chaguzi zilizopita zilikumbwa na madai ya wizi na umwagaji damu"
"Tangazo la matokeo halikusaidia kutuliza jazba katika baadhi ya maeneo, huku tume ya uchaguzi iliyosimamia upigaji kura yenyewe ikigawanyika kuhusu matokeo na waandamanaji katika ngome za Odinga kurusha mawe na kuchoma moto matairi"
" Kwenye kampeni, Odinga na Ruto walikuwa wameahidi kushughulikia mizozo yoyote mahakamani badala ya mitaani"
"BMJ Muriithi"
"BMJ Muriithi ni mwanahabari wa Sauti ya Amerika (VOA) mjini Washington DC"
jmuriithi@voanews
com
Jiunge
"Facebook Forum"
"Risala za pongezi zimetolewa kwa rais mteule wa Kenya William Ruto ambaye ametangazwa mshindi wa kinyan'anyiro kilichokuwa na ushindani mkali"
"Rais Emmerson Mnagagwa alikuwa kati ya viongozi wa kwanza kutuma salamu za pongezi kwa rais huyo mteule"
"Rais wa Somalia na Waziri mkuu wa Ethiopia pia walituma salamu za heri"
"Ruto amechaguliwa kama rais wa tano wa nchi hiyo, kufuatia siku sita za uhakiki wa kura, zoezi amabalo lililosababisha hali ya taharuki na rabsha za hapa na pale"
"Mwenyekiti wa tume ya uchaguzi na mipaka, IEBC, Wafula Chebukati alimtangaza mshindi Jumatatu jioni katika ukumbi wa Bomas of Kenya, nje kidogo ya mji mkiuu, Nairobi"
"Ruto alipata kura milioni 7,176, 141 ambayo ni asili mia 50"
"49 ya kura zote zilizopigwa dhidi ya mpinzani wake wa karibu, mwanasiasa mkongwe, Raila Odinga aliyepata kura milioni 6,942,930, sawa na asili mia 48"
"85 ya kura zote"
"Akizungumza baada ya kutangazwa mshindi, Ruto alimshukuru Odinga kwa""kuendesha kampeni tulivu ya kunadi sera"
""""
"""Hakuna aliyeshindwa katika uchaguzi huu"
" Nitawatumikia Wakenya wote,"" Ruto aliambia waliohudhuria hafla hiyo, ambayo ilisusiwa na mpinzani wake wa karibu"
"Awali hali ya wasiwasi ilitanda kwenye ukumbi huo pale ilipodhihirika kwamba Odinga hangehudhuria hafla hiyo, baada ya mawakala wake kusema kulikuwa na dosari katika uhakiki wa kura"
"Hayo yalijiri huku baadhi ya makamishna wakiitisha kikao na waandishi wa habari na kusema kwamba hawakukubaliana na jinsi uhakiki huo ulivyofanyika"
" "
"BMJ Muriithi"
"BMJ Muriithi ni mwanahabari wa Sauti ya Amerika (VOA) mjini Washington DC"
jmuriithi@voanews
com
Jiunge
"Facebook Forum"
"Kati yao ni waandishi wa habari kadhaa wenye weledi ambao walitafuta hifadhi nchini Thailand"
"Baadhi tangu wakati huo wameondoka au kwenda kuishi kwingineko, lakini wengine walibakia Thailand, wakiishi kwa hofu ya polisi kuwakamata au kuwarejesha Myanmar"
"“Hadhi yao ya ukazi wa muda mrefu ni changamoto kubwa sana ya kuwa uhamishoni, wala haijalishi mahali gani wako,” mwandishi wa muda mrefu wa Myanmar Aung Naing Soe, hivi sasa anaishi Thailand, alisema katika mahojiano"
"Juhudi kadhaa zimeanzishwa na jumuiya za vyombo vya habari nchini Thailand kwa ajili ya waandishi wa habari wanaotokea Myanmar, wakiwapa msaada wa kifedha na wa kisheria ili waweze kuendelea kuendesha operesheni zao za habari hapa, au angalau waepuke kusumbuliwa na mamlaka husika"
"Aung Naing Soe, hata hivyo, ambaye ana uzoefu na waandishi walioko uhamishoni, alisema mengi yanaweza kufanywa"
"“Itakuwa ni jambo jema endapo kuna taasisi zozote zinazoweza kuwasaidia kupata hadhi ya kisheria ya uhamiaji kwa kuwasaidia kupata ukaazi katika nchi ya tatu kuliko kuwasaidia kurejea kupitia mpaka wa Thailand-Myanmar kisheria,” alisema"
"“Waandishi wengi wa Myanmar walioko uhamishoni hawana nyaraka halali hivyo wanahitaji kupumzika na pia msaada wa matibabu ya afya ya akili"
”
"Bila ya kujua nani atafuatia"
"Thailand imekuwa ni kituo kikuu na sehemu ya mpito kwa wale wanaokimbia ghasia huko Myanmar kwa miongo kadhaa"
" Mapinduzi ya mwaka jana yalileta wimbi jipya la wakimbizi, wakiwemo waandishi, licha ya wanaofuatilia kusema ni vigumu kusema wangapi bado wako nchini Thailand"
"“Baadhi waliondoka mapema, kama Machi 2021,” Johanna Son, ambaye anaendesha Reporting ASEAN, mtandao unaofuatilia matukio ya haki za raia huko Myanmar na eneo hilo, alisema"
" “Wengine walijaribu kufanya iwezekane, baadhi waligundua kuwa haiwezekani au siyo busara kubakia na kubahatisha maisha yao"
”
"Chavarong Limpattamapanee, rais wa Baraza la Habari la Taifa la Thailand alikadiria kuwa waandishi wa habari takriban 180 waliokuwa wamekimbia mapinduzi mwaka 2021 wako Thailand, wengi wao wako kaskazini, katika maeneo ya mpakani kama vile Mae Sot"
"“Na karibu wote kati yao wanaogopa sana, kugunduliwa na kukamatwa,” amesema"
"Thailand haijasaini Mkataba wa Wakimbizi wa Umoja wa Mataifa, ambao unazikataza serikali kuwarejesha wakimbizi katika nchi zao kama wanakabiliwa na vitisho kwa uhai wao"
"“Wale walioingia Thailand kisheria na wanataka kubakia wanakabiliwa na changamoto kubwa ya kuendelea kuwa na hadhi ya kisheria,” Phil Robertson, naibu mkurugenzi wa shirika la Human Rights Watch, kitengo cha Asia, amesema"
" “Wakati wengine waliokuwa wamevuka kirahisi mpakani wanakabiliwa na vitisho vya kukamatwa kwa kuingia kinyume cha sheria, na kuna uwezekano wa kurejeshwa Myanmar, wakati wowote"
" "
" "
"Facebook Forum"
"Katika maadhimisho ya siku ya Uhuru wa Habari Duniani, waandishi na watetezi wa haki za binadamu wameonya kuhusu vitisho kwa uhuru wa habari na demokrasia kwa kutoa habari za uongo, hotuba za chuki na propaganda kupitia teknolojia ya digitali"
"Katika tukio maalum kuadhimisha siku hiyo , mkuu wa haki za binadamu katika Umoja wa Mataifa, Michelle Bachelet alitoa heshima kwa ushujaa na azma ya waandishi wa habari ambao wanaendelea kufanya kazi huku wakikabiliwa na ongezeko la manyanyaso, vitisho, na hatari kwa maisha yao"
"Bachelet alielezea kuwa mwaka jana waandishi wa habari 55 waliuwawa"
" Mwaka huu, anasema waandishi wa habari sita na mfanyakazi mmoja kwenye chombo cha habari aliuliwa huko Mexico na waandishi wa habari wengine 12 wameuawa nchini Ukraine tangu Russia ilipoivamia nchi hiyo hapo Februari 24 ameonya kuhusu ongezeko la nyenzo za upelelezi, kama vile Pegasus au Candiru, ambavyo vinaingilia kwa ndani vifaa vya watu na maisha yao"
"“Matumizi ya udukuzi katika mitandao umepelekea kukamatwa, kutishiwa na hata kuuawa kwa waandishi wa habari"
" Imehatarisha vyanzo vyao"
" Inaziweka hata familia zao katika hatari"
" Kukabiliana na hatari hizi, waandishi wa habari mara nyingi wanachukua njia hatari za kujizuia"
”
"Mshindi wa tuzo ya mwaka ya Amani ya Nobel, mwandishi wa habari wa Russia, Dmitry Muratov, anasema Russia inakabiliwa na mustakbali uliovunjika kwasababu ya Rais Vladimir Putin"
" Anasema uharibifu wa vyombo huru chini ya utawala wa Putin, na propaganda dhidi ya Ukraine, zimekuwa ni muhimu katika kuchochea uvamizi wa Russia"
"Mshindi mwenza wa tuzo hiyo mwaka jana, mwandishi wa habari wa Ufilipino, Maria Ressa anakiri kuhusu ukandamizaji wa ukweli uliofanywa na Putin ambapo imewezekana kwake kuanzisha vita nchini Ukraine"
"“Bila ya takwimu huwezi kupata ukweli"
" Bila ya ukweli huwezi kupata uaminifu"
" Bila ya uaminifu hatushirikiani uhalisia"
" Hakuna kanuni za sheria"
" Hakuna demokrasia"
" Waandishi wa habari, watetezi wa haki za binadamu – mtu yeyote anashambuliwa, mtu yeyote anaweza kulengwa"
" Sisi hatuna ulinzi katika vita vya habari,” anasema Ressa"
"Ressa anasema propaganda inakuwa na mchango katika kuwatia khofu watu na kuwasilisha takwimu za uongo"
" Anaonya kuwa watu ambao wanaamini uongo ndiyo sahihi, ni watu ambao wanaweza kudhibitiwa"
" Anaonya pale ukweli unapoharibiwa, demokrasia nayo huharibiwa"
" "
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Dunia inapoadhimisha siku ya uhuru wa vyombo vya habari na uhuru wa kujieleza Jumanne, shirika la kutetea haki za waandishi habari la Waandishi wasio na Mpaka RSF linasema mvutano unaongezeka kutokana na vurugu kwenye utoaji wa habari"
"Ripoti ya shirika hilo lenye makao yake mjini Paris inaonya kwamba kutokana na ukosefu wa kanuni za kusimamia utandawazi wa kutoa habari kwenye mitandao kumekuwepo na ongezeko marudufu la habari za uwongo na propaganda, mivutano katika vyombo vya habari na kusababisha migawanyiko ndani ya nchi na kati ya nchi na nchi kwenye kiwango cha kimataifa"
"Ripoti hiyo imeorodhesha pia hali ya uhuru wa habari katika zaidi ya nchi 180, na kati ya nchi zinazoongoza ni zile za Scandinavia za Norway, Denmark Sweden na Filand pamoja na Estonia"
"Na zile zilizoko chini katika orodha ni Korea Kaskazini ikifuatiwa na Eritrea, Iran na Turkmenistan"
"Kwa upande wa nchi za Afrika Ushelsheli ndio inaongoza kwa uhuru wa vyombo vya habari na ni miongoni mwa nchi 7 zenye uhuru wa kuridhisha, ikiwa pamoja na Namibia, Afrika kusini, Cape Verde, Ivory Coast Burkina Faso na Sierra Leone"
"Kwa Afrika mashariki Tanzania imeshuhudia kufunguka kwa uwanja wa uhuru wa habari lakini Kenya kuimarika zaidi katika uhuru huo ikipanda kutoka nafasi ya 102 hadi 62"
" Ripoti inaeleza Rwanda Burundi hali imekuwa nzuri kidogo lakini Uganda ikishuhudia kubanwa kwa uhuru wa kusema na uhuru wa waandishi habari"
" "
"Facebook Forum"
"Roegchanda Pascoe alionyesha ushujaa kukabiliana na vitisho vya kuuawa wakati akijaribu kuzuia ghasia za magenge zilizokuwa zimezikumba jamii za makazi ya Cape nje kidogo ya mji wa Cape Town, Afrika Kusini"
" Facia Boyenoh Harris alikabiliwa na manyanyaso wakati akitetea haki za wanawake na ulinzi wa unyanyasaji wa kingono nchini Liberia"
"Wanawake hawa wawili Waafrika kutoka nchi zilizoko kusini mwa jangwa la Sahara ni kati ya darzeni za wanawake wanaopewa heshima na Wizara ya Mambo ya Nje ya Marekani na Tuzo ya Kimataifa ya Wanawake Mashujaa kwa kuonyesha “ujasiri usio wa kawaida, nguvu na uongozi katika kupigania amani, haki, haki za binadamu, uwiano wa kijinsia, na usawa … mara nyingi kwa kuweka maisha yao hatarini na kujitoa mhanga,” kwa mujibu wa taarifa kwa vyombo vya habari"
"Watatambuliwa Jumatatu katika hafla ambayo, kutokana na janga la corona, itawaleta wote hao pamoja kwa njia ya mtandao badala ya kuhudhuria binafsi mjini Washington"
" Waziri wa Mambo ya Nje wa Marekani Antony Blinken ataongoza tafrija hiyo, na mke wa Rais Jill Biden atatoa hotuba"
"Roegchanda Pascoe"
"Pascoe, mwenye umri wa miaka 47, ni mwanaharakati anayefanya kazi kuzuia uhalifu katika nyumba za Cape, jamii maskini nje ya mji wa Cape Town ambako watu wa makabila mbalimbali walilazimishwa kukaa eneo hilo katika miaka 1960 chini ya mfumo wa utawala wa kibaguzi Afrika Kusini"
"Magenge yamekuwa na makazi yao kwa miongo mingi hapo, wakisafirisha dawa za kulevya, silaha, ukahaba na mengine mengi"
" Ghasia zimefanywa “kuwa ni kitu cha kawaida,” Pascoe aliiambia VOA"
"Lakini mwaka 2013, baada ya mvulana mmoja aliyekuwa akicheza nje aliuawa katika mapambano ya risasi, mwanamama huyu alikuwa muasisi mwenza wa Kikundi cha kujitolea cha Usalama cha Manenberg"
" Kilipewa jina la kitongoji ambapo kipo, Kikundi hicho kinatoa elimu kuhusu mfumo wa kisheria wa uhalifu, kinawapatia mafunzo watetezi wa kisheria wa kijamii, na kutoa ushauri nasaha na misaada mingine kwa waathirika wa uhalifu, hususan wanawake na watoto"
" Pascoe anapata posho kupitia mfuko wa msaada kutoka Kikundi cha Kimataifa Kinachopambana na Uhalifu Kimataifa (Global Initiative Against Transnational Organized Crime)"
"Kikundi hicho pia kinafanya usuluishi kati ya magenge mbalimbali, kwa lengo la kutafuta suluhu ya amani kwa mizozo"
"Mwezi Julai 20, 2016, Pascoe na wakazi wengine kadhaa wa Manenberg walishuhudia madai ya shambulizi la genge dhidi ya mwanamme mmoja ambaye alikufa baadaye siku hiyo"
" Pascoe alikuwa ndiye shuhuda pekee kutoa ushahidi katika kesi ya mauaji ya mwaka 2019, akisaidia kumtia hatiani kiongozi wa genge hilo na wengine wawili"
"Siku moja kabla ya kutoa ushuhuda, washambuliaji wasiojulikana walipiga risasi katika nyumba yake"
" Pascoe alikuwa amehamishiwa katika nyumba usalama mapema siku hiyo, lakini watoto wake walikuwa bado wako nyumbani"
" Tangu wakati huo wameungana naye mafichoni, wakihofia kulipiziwa kisasi na magenge hayo"
"“Siwezi kukaa kimya wakati dhulma inatokea kwa kiumbe yeyote,” mwanamama huyo aliiambia VOA juu ya uamuzi wake wa kutoa ushahidi"
" Lakini “athari za ghasia za magenge zimekuwa mbaya sana kwangu mimi"
" … Sitaweza kurejea kuishi katika jamii hiyo"
"Hata hivyo Pascoe amekuwa mvumilivu"
" Kupitia kikundi hicho, anaendelea kusuluhisha migogoro ya jamii na kuwasaidia waathirika wanawake na familia mbalimbali"
" Ameandaa program ya kuzuia na kuingilia kati matukio ya kihalifu kwa vijana walio kaitka mazingira hatarishi"
" Ameandaa mfumo wa “walking bus” kwa wanafunzi kusindikizwa na wazazi wao – aghlabu mama zao ambao hawana kazi"
" Wanalipwa, “wanafundishwa na kupewa ujuzi wa namna ya kutoa huduma ya kwanza dharura,” Pascoe amesema"
"“Ana mikakati ya kustaajabisha ya kuiendeleza jamii yake,” Oscar Nceba Siwali amesema kuhusu Pascoe kupitia barua pepe aliyoituma VOA"
" Anaongoza Shirika la Afrika Kusini la Maendeleo na Ujenzi Mpya, linalohamasisha kujiepusha na ghasia katika baadhi ya jamii zilizoimara nchini humo"
"“Katika warsha za kuzisaidia kuzihusisha taasisi zisizo za kiserikali kufanya kazi pamoja, amekuwa ni msaada mkubwa sana – anaelekeza jinsi ya kusonga mbele lakini pia anakiri [yale] yaliyopita"
”
"Pascoe anatarajia kuchaguliwa kwake kwa tuzo ya Mwanamke Jasiri itawasaidia wengine kutambua kuwa, haijalishi namna ulivyokuwa nyuma, wanaweza kutoa michango yenye kuthaminiwa"
"“Itakuwa na maana kubwa sana kwa viongozi vijana wanawake,” amesema"
"Facia Boyenoh Harris"
"Facia Boyenoh Harris mwanzilishi mwenza wa kikundi cha wanawake, Paramount Young Women Initiative Hivi leo, kinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
" Monrovia, Liberia"
" (Photo courtesy of U"
S
" State Department)"
"Mwaka 2005, Harris alikuwa katika mwaka wa kwanza Chuo Kikuu cha African Methodist Episcopal katika mji mkuu wa Liberia, Monrovia, wakati yeye na baadhi ya wanafunzi wenzake walipoanzisha kikundi cha Vijana Wanawake, Paramount Young Women Initiative"
" Walichangisha fedha kwa ajili ya udhamini wa masomo kuwasaidia wanafunzi wengine wanaohangaika kupata fedha, majukumu ya kifamilia, matatizo ya masomo na mengine mengi"
"Waliongeza warsha"
" “Tulizungumza kuhusu maisha ya familia, masuala ya uchumi wa jamii na uhamaishaji tunaohitaji” wakati Liberia ilipokuwa inaondokana na vita vya wenyewe kwa wenyewe, alisema Harris, mwenye umri wa miaka 39"
" “Tulikuwa na sehemu salama ya kukutana pamoja"
”
"Hivi leo, juhudi hizo zisizokuwa za kibiashara zinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
"Ni kituo kimoja cha wanaharakati kwa Harris, ambaye ni mwandishi wa zamani nchini Liberia, ambayo ina wajibu wa kuongoza juhudi za kuifikia jamii inayoendeshwa na Tume Huru ya Habari ya Liberia"
" Imepewa jukumu kutekeleza Sheria ya Uhuru wa Habari nchini"
"Harris muasisi mwenza wa Kikundi cha Wanawake Liberia na, kama msimamizi wa kijamii, amekuwa akifanya kampeni kupanua wigo wa ushiriki wa kisiasa na hali bora ya usafi"
" Anapambana na manyanyaso ya kijinsia, ikiwemo ubakaji na ukeketaji wa wanawake"
"Nchini Liberia, “tunakabiliana na mfumo dume wenye nguvu kubwa ambao unawakandamiza wanawake,” Harris alisema"
"Rais wa Liberia alitangaza mwaka 2020 ubakaji ni dharura ya kitaifa, na serikali hivi karibuni ilianzisha mawasiliano mubashara ya simu katika kutoa taarifa za uhalifu wa kingono na kijinsia"
"Lakini Waziri wa Jinsia Williametta E"
" Saydee-Tarr, akihutubia Baraza la Seneti la taifa Alhamisi [Machi10], alilalamika juu ya viwango vidogo vya kuripoti na kasi ya pole pole kwa mashtaka ya uhalifu huo"
"“Kuna changamoto nyingi katika mfumo huo,” Harris alisema"
" Polisi mara nyingine wanasema hawana uwezo wa kuchunguza au kufanya ukamataji, au muathirika au ndugu zao hawataki kufungua mashtaka"
" Kesi zinaweza kukwama katika mfumo wa kukabiliana na uhalifu"
"Watu wanahitaji “kupata haki kwa wakati,” Harris alisema"
"Pia anatetea kuwepo uwakilishi sawa katika ofisi za umma"
" Ingawaje Liberia ilikuwa nchi ya kwanza Afrika kumchagua rais mwanamke – Ellen Johnson Sirleaf, rais aliyehudumu tangu mwaka 2006 hadi 2018 – wanawake bado uwakilishi wao uko chini katika ofisi za kuchaguliwa kitaifa"
" Harris ameeleza kuwa Bunge la Liberia, wanawake wana viti 11 kati ya 103 katika Baraza la Wawakilishi na Seneti wawili katika Baraza la Seneti lenye viti 30"
"“Wanawake hawana fursa ya kupata fedha sawa” kwa kulipa ada na kampeni, alisema Harris, akipendekeza kuwepo na hatua za kuwawezesha kupata fedha za kampeni"
"Harris alisema Tuzo ya Ushujaa inawaenzi “ wanawake wa Liberia ambao wamekuwa wakiendelea kufanya kazi ngumu kuhakikisha kuwa ukosefu wa haki unamalizwa” wakati wakiendeleza maendeleo ya nchi"
"Inawakilisha changamoto binafsi, pia: “Nina majukumu makubwa zaidi kufanya zaidi … kuiacha Liberia bora kwa vizazi vitakavyokuja baada ya sisi"
"Programu ya uongozi "
"Zaidi ya sherehe za tuzo zitakazo fanyika kwa njia ya mtandao Jumatatu, mashujaa hao watashiriki katika programu ya uongozi ya kupitia mtandaoni “ kuungana na wenzao wa Marekani na kuimarisha mtandao huo wa kimataifa wa viongozi wanawake,” Wizara ya Mambo ya Nje imesema katika taarifa kwa vyombo vya habari"
" Zaidi wa wanaweka 170 kutoka nchi zaidi ya 80 wametambuliwa kutokana na kazi zao tangu mwaka 2007"
" "
" "
"Facebook Forum"
