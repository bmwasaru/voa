"
live
Duniani Leo Video Tube
"
"
Waislamu wa madhehebu ya kishia milioni 21 waadhimisha siku ya Arbaeen mjini Karbala, Iraq
"
"
Zelenskyy: Vitendo vya uhalifu vya majeshi ya Russia vyafichuliwa na kuorodheshwa
"
"
Kerry aonya kuwekeza katika miradi ya gesi Afrika
"
"
Putin atishia kushambulia miundombinu muhimu ya Ukraine
"
"
Rais wa China Xi Jinping aonya majirani zake wa Asia ya kati
"
"
Idadi ya waliojitokeza kutoa heshima kwa Malkia Elizabeth ni kubwa kuliko ilivyotarajiwa
"
"
Serikali ya Ukraine yagundua kaburi la halaiki lililozikwa miili 440
"
"
Baada ya kuapishwa, rais wa Angola aahidi ajira kwa vijana
"
"
CDC Africa yaonya dhidi ya kulegeza juhudi za kukabiliana na Covid-19
"
"
Vijana wa Mombasa watarajia kupata ajira baada ya shuguli za bandari kurejeshwa Mombasa kutoka Naivasha.
"
"
VOA EXPRESS: Bunge la umoja wa ulaya linataka ujenzi wa bomba la mafuta kutoka Uganda hadi Tanzania kufutiliwa mbali
"
"
Rais Joe Biden wa Marekani akutana na rais wa Afika kusini Cyril Ramaphora .
"
"
Kwa Undani
"
"
Miili takriban 440 iliyozikwa katika kaburi moja yagunduliwa Ukraine
"
"
Miili takriban 440 iliyozikwa katika kaburi moja yagunduliwa Ukraine
"
"
Mtafiti akosoa meli zinazotoa huduma Ziwa Tanganyika hazikidhi viwango
"
"
Wakimbizi waeleza changamoto kuu ya watoto wao kukosa elimu
"
"
WHO yasema watu takriban asilimia 50 hawapati huduma za matibabu wanazozihitaji
"
"
ZULIA JEKUNDU: New York fashion week yaanza kwa kishindo
"
"
Majeshi ya Ukraine yaliyumbisha jeshi la Russia katika uvamizi wake
"
"
Uchaguzi Mkuu Angola 2022: Kumbukumbu ya Daftari la Mwandishi
"
"
Ruto aahidi kuchangia masuala muhimu ya Afrika Mashariki, kuendeleza amani
"
"
Uchaguzi Mkuu 2022: Mahakama ya Juu Kenya yaanza kusikiliza kesi nane zinazopinga ushindi wa Ruto
"
"
Kenya: Odinga asema ataheshimu maamuzi ya mahakama
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Waislamu milioni 21 wa madhehebu ya Shia waadhimisha siku ya Arbaini mjini Karbala, Iraq
"
"
UN: Njaa huenda ikatokea nchini Somalia
"
"
Marekani kuwapa tuzo ya heshima wanawake mashujaa wa Afrika
"
"Sherehe za Arbaini ni kuadhimisha mwisho wa siku 40 ya kuomboleza mauaji ya Imam Hussein, mjukuu wa Mtume Mohamed SAW, katika karne ya saba, aliyeuliwa na wapiganaji wa Khalifa Yazid"
" Hilo ndilo tukio muhimu linalosemekana lilianzisha madhahemu ya kishia katika uislamu"
"Mkusanyiko huo ambao ni moja wapo ya mikusanyiko mikubwa ya kidini duniani hufanyika kila mwaka, ambapo waumini wanaume kwa wanawake kutoka pembe mbali mabli za dunia hukusanyika Karbala ambako Imam Hussein na kaka yake Abbas walizikwa"
"Wasimamizi wa sherehe hiyo wanasema baada ya miaka miwili ya shughuli zote kusitishwa kwa sababu ya janga la COVID, wameshuhudia watu milioni 21"
"2 waliowasili wiki hii katika mji huo ulioko kati kati ya Iraq kuhudhuria sherehe hizo"
"Miongoni mwa waumini hao milioni 5 wametokea nchi za nje na milioni 3 kutoka nchi jirani ya Iran, ikiwa ni idadi kubwa kabisa ya mahujaji kuwahi kushuhudiwa kutoka nchi hiyo, kulingana na maafisa wa nchi hizo mbili"
"Katika sherehe hizo wanaume hujipiga kifuwani kwa minyororo wakiandamana hadi makaburi mawili ya maimamu hao, huku wakiimba kaswida za kidini"
" Ina aminika kitendo hicho ni hatua ya kujiadhibu kutokana na mauaji ya wajukuu hao wawili wa Mtume Mohamed"
"Waumini wengine wanabeba bendera nyeusi na mabango yenye picha ya Imam Hussein"
"Facebook Forum"
"Zelenskyy alisema kuwa, hadi sasa, zaidi ya makaburi 440 yamefukuliwa katika eneo la maziko ya halaiki karibu na Izium” na ushahidi unajitokeza kuwa wanajeshi wa Russia “waliwapiga risasi waliozikwa kwa mashara"
”
"Miili iliyopatikana eneo lililofukuliwa na kukutwa kaburi la halaiki baada ya majeshi ya Ukraine kulikamata eneo la Izium, Ukraine, Sept"
" 16, 2022"
"Zaidi ya hilo, alisema wanajeshi wa Russia wamewashikilia baadhi ya watu, wakiwemo wageni, mateka kwa miezi kadhaa"
" Ametaja raia saba wa Sri Lanka ambao walikuwa wanafunzi katika Chuo cha Udaktari cha Kupyansk Ukraine wakati wa uvamizi huo ambao wameshikiliwa mateka na Warussia tangu mwezi Machi"
"“Ni hivi sasa tu, baada ya kuukomboa mkoa wa Kharkiv, watu hawa wameokolewa, wanapewa huduma sahihi ya afya,” alisema"
"Zelenskyy pia alisema alizungumza siku ya Ijumaa na wawakilishi kutoka kampuni ya Nike"
" Alisema aliwashukuru “kwa uamuzi wao wa kuondoka kutoka soko la Russia"
" Ni uamuzi sahihi"
"Huu ni mfano wa namna biashara inaweza kuchukua hatua muhimu katika kulinda ubinadamu na uhuru"
" Iwapo nchi imeamua kuchukua njia ya ugaidi, ni wajibu wa kila kampuni inayojiheshimu kukaa mbali na nchi kama hiyo"
”
"Wanajeshi wa Ukraine wakipumzika katika kijiji walichokikomboa hivi karibuni kaskazini ya Kharkiv, mashariki ya Ukraine, Mei 15, 2022"
"Wizara ya Ulinzi ya Uingereza ilisema Jumamosi kupitia ujumbe wa Twitter kuwa, “Ukraine inaendelea na operesheni za mashambulizi upande wa kaskazini mashariki wa nchi hiyo wakati majeshi ya Russia yameweka ngome ya ulinzi kati ya Mto Oskil na mji wa Svatove"
"Russia huenda inachukulia kwamba kudhibiti ukanda huo ni muhimu kwa sababu ni kati ya njia muhimu inayopitisha mahitaji yanayopelekwa katika njia kadhaa ambazo Russia bado inazidhibiti kutoka mkoa wa Belgorod ya Russia"
”
"Na zaidi ya hilo, njia hii iko karibu na mpaka wa Luhansk Oblast, ambayo ni sehemu ya Donbas, ambayo Russia inakusudia ‘kuikomboa’ kama moja ya malengo yake ya vita ya hivi sasa,” wizara imesema"
" Imeongeza, “Kupoteza eneo kubwa la ardhi huko Luhansk utaharibu bila ya kificho Mkakati wa Russia"
”
"Facebook Forum"
"Mjumbe wa masuala ya hali ya hewa wa Marekani John Kerry ameonya dhidi ya kuwekeza katika miradi ya muda mrefu ya gesi barani Afrika huku nchi za eneo hilo baadhi zikitarajia kuibua ugunduzi wa hivi karibuni wa mafuta ya gesi zikipambana na jinsi ya kuimarisha maendeleo yao ya nishati safi"
" “ hatusema kwamba kahuna gesi”, Kerry ameliambia shirika la habari la Reuters pembeni ya mkutano wa mawaziri wa Afrika wa mazingira katika mji wa Dakar , Senegal siku ya Alhamisi"
" “ Tunachosema ni kwamba katika miaka michache ijayo gesi inachukua nafasi ya makaa ya mawe au kuchukua nafasi ya mafuta , alisema hayo waziri wa zamani wa mambo ya nje na mgombea wa urais kupitia chama cha Democrat akiongeza kuwa gesi inaweza kutumika kama mpito kwa vyanzo safi vya nishati"
" Lakini Kerry amesema baada ya mwaka 2030 itakuwa muhimu kukamata uzalishaji wa gesi pia"
" Ufadhili wa mafuta na gesi katika bara la Afrika imekuwa swala muhimu kwa nchi ambalo wanapanga kusukuma wakati wa Mkutano wa hali ya hewa utakaofanyika Misri mwezi Novemba "
" Senegal na nchi nyingine katika eneo zina mpango wa kuzalisha mafuta na gesi ambapo wanatarajia zitasaidia kuinua uzalishaji wa mafuta , viwanda vinavyotumia umeme , na kutokomeza umasikini wa nishati"
" "
"Facebook Forum"
"Akizungumza na waandishi wa habari Ijumaa baada ya kuhudhuria mkutano wa viongozi wa Jumuiya ya Ushirikiano wa Shanghai huko Uzbekistan, Putin alisema “ukombozi huo” wa sehemu yote ya mkoa wa mashariki wa Donbas huko Ukraine utaendelea kuwa ni lengo kuu la kijeshi la Russia na haoni haja ya kubadilisha hilo"
"“Hatuna haraka,” kiongozi huyo wa Russia alisema, akiongeza kuwa Moscow tayari imepeleka askari wa kujitolea kupigana huko Ukraine"
" Baadhi ya wanasiasa wenye msimamo mkali na waandishi wa mitandao ya blog ya kijeshi wameihimiza Kremlin kufuata mfano wa Ukraine na waamrishe kuhamasihwa watu kujiunga na mapigano ili kuongeza nguvu za wanajeshi, wakilalamika kuwepo upungufu wa nguvu kazi Russia"
"Russia ililazimika kuondoa wanajeshi wake kutoka maeneo makubwa ya kaskazini mashariki ya Ukraine wiki iliyopita baada ya Ukraine kujibu mashambulizi kwa ghafla"
"Hatua ya Ukraine kuchukua maeneo kadhaa ya miji na vijiji yaliyokuwa yametekwa na Russia ilikuwa ishara kubwa ya kuemewa kwa majeshi ya Moscow kwani wanajeshi wake walilazimika kurudi nyuma kutoka katika maeneo karibu na mji mkuu mapema katika vita hiyo"
"Katika tamko lake la kwanza kufuatia Ukraine kujibu mashambulizi, Putin alisema: “Tuangalie vipi hili litaendelea na vipi litamalizika"
”
"FILE PHOTO: Kinu cha nishati ya nyuklia cha Zaporizhzhia na moto ulioko katika eneo hilo kutokana na mashambulizi ya majeshi ya Russia"
"Alieleza kuwa Ukraine imejaribu kushambulia miundombinu ya kiraia nchini Russia na “sisi hadi sasa tumejibu hilo kwa kujizuilia, lakini ni hivi sasa"
”
"“Iwapo hali itaendelea kwa muelekeo huu, tutajibu kwa nguvu zaidi,” Putin alisema"
"“Hivi karibuni, majeshi ya ulinzi ya Russia yamefanya mashambulizi kadhaa yaliyosababisha athari kubwa,” alisema katika kile kinachoelekea kuonyesha mashambulizi ya Russia mapema wiki hii katika kinu cha nishati huko kaskazini ya Ukraine na bwawa lililoko kusini"
" “Tukadirie hayo kama ni mashambulizi ya kuonya"
”
"Waangalizi wa Shirika la Kimataifa la Nguvu za Atomiki likifanya tathmini ya uharibifu wa kinu cha nishati ya nyuklia cha Zaporizhzhia, Ukraine, Sept"
" 1, 2022"
"Amedai, bila ya kutoa maelezo halisi, kuwa Ukraine imejaribu kuanzisha mashambulizi “karibu na kituo cha nyuklia, vinu vya nishati ya nyuklia,” ikiongeza kuwa “tutalipiza kisasi iwapo wanashindwa kufahamu kuwa mbinu hizi hazikubali"
"Russia imeripoti milipuko kadhaa na mashambulio katika miundombinu ya kiraia kwenye maeneo karibu na Ukraine, na pia katika bohari za silaha na vituo vingine"
" Ukraine imedai kuhusika katika baadhi ya mashambulizi hayo na imejizuia kueleza chochote kuhusu hayo mengine"
"Rais Vladimir Putin (kulia) na Waziri Mkuu wa India Narendra Modi"
"Putin pia amejaribu Ijumaa kuiondoa India wasiwasi kuhusu mgogoro wa Ukraine, akimwambia Waziri Mkuu wa India Narendra Modi kuwa Moscow inataka kuona vita vinamalizika haraka na akidai kuwa maafisa wa Ukraine hawataki kufanya mazungumzo"
"“Najua msimamo wako kuhusu vita vya Ukraine na pia wasiwasi uliokuwa umerejea mara kadhaa kuuelezea,” kiongozi wa Russia alimwambia Modi"
"“Tutafanya kila tunaloweza kumaliza kwa haraka iwezekanavyo"
" Bahati mbaya, upande wa pili, uongozi huo wa Ukraine, umekataa mchakato wa mazungumzo na kueleza kuwa inataka kufikia malengo yake kwa njia ya kijeshi, katika medani ya vita"
”
" "
"Facebook Forum"
"Rais wa China Xi Jinping ameonya majirani zake wa Asia ya kati katika hotuba yake ya Ijumaa dhidi ya kuruhusu watu wa nje kuwadhoofisha na mapinduzi ya rangi shirika la habari la taifa la Russia limeripoti"
"Shirika hilo limeripoti likigusia kuhusu maandamano yaliyopindua utawala wa zamani wa Kisoviet na mashariki ya kati"
"Maelezo ya Xi katika Mkutano wa usalama na rais wa Russia Vladmir Putin na viongozi wa Asia ya kati, India , na Iran zinaonyesha wasiwasi wa China kwamba uungaji mkono wa magharibi kwa wanaharakati wa demokrasia na haki za binadamu ni njama ya kudhoofisha Chama Cha Kikomunisti cha Xi na serikali zingine za kimabavu “ kwa sasa, mageuzi ya mabadiliko makubwa ambayo hayajaonekana katika karne moja duniani yanashika kasi, dunia imeingia katika kipindi kipya cha misukosuko na mabadiliko"
" Tunapaswa kufahamu mwenendo wa nyakati , kuimarisha mshikamano na kuendeleza ujenzi wa jumuiya ya karibu ya mustakabali wa pamoja wa shirika la ushirikiano la Shangai"" amesema Rais Xi Jinping"
"Mkutano huo ni sehemu ya safari ya kwanza ya Xi nje ya nchi tangu kuzuka janga la Corona lililozuka miaka miwili na nusu iliyopita ikisisitiza umuhimu wa Beijing wa kukuza matarajio yake ya kimkakati"
"Facebook Forum"
"Foleni kubwa ya watu wanaotaka kuuaga mwili wa hayati Malkia Elizabeth ilifungwa kwa muda Ijumaa baada ya watu kuwa wengi sana kuvuka uwezo wa mamlaka ya usalama kuweza kudhibiti"
"Maafisa wa serikali walichukua hatua hiyo huku wakiwatahadharisha watu kwamba muda wa kusubiri ni mrefu na kufikia angalau saa 14"
"Malkia Elizabeth alifariki Scotland akiwa na umri wa miaka 96 na kusababisha hisia nyingi zilizowaleta pamoja maelfu ya watu kushuhudia jeneza na kuuaga mwili wake mjini London"
"Polisi wakiwa wanafanya doria nje ya Kasri ya Buckingham , London, Uingereza"
"Lango la kuingia kwenye mstari huo lilifungwa kwa muda kwa angalau saa sita, idara ya utamaduni ya Uingereza ilisema katika mtandao wake wa Twiter"
" Iliandika “ tafadhali usijaribu kuingia kwenye mstari hadi utakapofunguliwa"
”
"Foleni ndefu inatoka uwanja wa Southwark Park hadi ukumbi wa Bunge wa Westminster ambapo takriban watu 750,000 kwa jumla wanatarajiwa kupita mbele ya jeneza la Malkia kabla ya Jumatatu asubuhi siku ya maziko yake"
"Watu wakingojea kutoa heshim zao za mwisho kwa Malkia Elizabeth II, nje ya Ukumbi wa Westminster, London"
"Foleni ilikuwa na urefu wa hadi maili 4"
"6 mtandao wa ufuatiliaji wa idara ya utamaduni umeonyesha"
"Mmoja kati ya waombolezaji kutoka London, Naomi Brown amesema amesubiri kwa karibu saa 11 baada ya kujiunga kwenye foleni jana usiku baada ya kutoka kazini"
" "
"Facebook Forum"
"“Ninaweza kusema ni moja ya maeneo ya mazishi makubwa kabisa katika mji mkubwa katika maeneo [yaliyokombolewa] … miili 440 ilikuwa imezikwa sehemu moja, Serhiy Bolvinov, mkuu wa upelelezi wa jeshi la polisi katika mkoa wa Kharkiv, amekieleza kituo cha televisheni cha Sky News, kulingana na Reuters"
" “Baadhi walifariki kwa sababu ya kupigwa na makombora … wengine walifariki kwa sababu ya mashambulizi ya angani"
”
"Katika hatua ya Ukraine kujibu mashambulizi waliweza kuyasukuma wanajeshi wa Russia kutoka katika mkoa huo mwisho wa wiki iliyopita"
" Majeshi ya Russia yalikuwa yamefanya uvamizi wa jiji hilo katika mkoa wa Kharkiv"
" Maafisa wa Ukraine walisema wanajeshi hao waliacha nyuma kiwango kikubwa cha silaha na vifaa, Reuters imeripoti"
"Reuters haikuweza kuthibitisha madai ya Ukraine, na hapakuwa na tamko la haraka kwa umma kutoka Russia kuhusu madai hayo"
"Rais wa Ukraine Volodymyr Zelenskyy, ambaye alitembelea hivi karibuni jiji lililorejeshwa mikononi mwa Ukraine Jumatano, alisema Russia ndiyo ilihusika"
" Alifananisha kugunduliwa kwa miili huko Izium kuwa sawa na tukio la Bucha, kitongoji cha Kyiv, wakati uvamizi wa Russia ulivyoanza mwishoni mwa mwezi Februari"
"“Russia imeacha miili kila mahali na lazima iwajibishwe,” Zelenskyy alisema katika hotuba yake kwa njia ya video Alhamisi jioni"
" Alisema atatoa taarifa zaidi kuhusu eneo la kaburi la halaiki huko Izium siku ya Ijumaa"
"Ukraine na washirika wake wa Magharibi wameyashutumu majeshi ya Russia kwa kuendeleza vitendo vya uhalifu wa vita huko"
" Russia imekanusha kuwa inawalenga raia au kutenda uhalifu wa kivita"
"Mkutano Mkuu wa Umoja wa Mataifa unakutana siku ya Ijumaa kutathmini hoja ambayo itamruhusu Zelenskyy kuzungumza katika Baraza hilo kuwa njia ya ujumbe wa video"
" Mwaka huu, UN inataka hotuba zote zitolewe na mtu mwenye akiwepo mkutanoni"
" Hata hivyo, idadi ya waliowengi ya wastani ya wanaohudhuria na kupiga kura ndiyo kinachohitajika kwa hoja hiyo kupita"
"Rais wa Marekani Joe Biden alitangaza msaada mwengine wa silaha wenye thamani ya dola za Marekani milioni 600 kwa Ukraine, ikiwa ni mara ya 21 Wizara ya Ulinzi imetoa silaha na vifaa vingine na kuvifikisha Ukraine, White House imesema"
"Habari hii inatokana na vyanzo mbalimbali vya habari ikiwemo Reuters, AFP, AP"
" "
" "
"Facebook Forum"
"Rais wa Angola Joao Lourenco, Alhamisi aliahidi nafasi za kazi kwa vijana wa nchi hiyo, ambao haki zao zimekandamizwa, huku wengi wao wakiwa hawana ajira"
"Laurenco alitoa ahadi hiyo alipopishwa baada ya uchaguzi ambao aliokiri kuwa ulipingwa vikali na upinzani"
"Mahakama ya Katiba ya Angola ilitupilia mbali malalamshi yaliyowasilishwa na chama cha upinzani, UNITA, kilichoshindwa katika uchaguzi wa Agosti 24"
"UNITA, kundi la zamani la waasi ambalo lilipigana na chama tawala cha MPLA, kwa takriban miongo mitatu, lilipata kura zake nyingi kutoka kwa vijana wanaohisi kutengwa na utajiri wa mafuta nchini humo"
"Wachambuzi wanahofia ghadhabu zao zinaweza kugeuka kuwa ghasia, iwapo wataitikia wito wa UNITA, wa maandamano kuanzia Septemba 24"
"Usalama ulikuwa umeimarishwa si haba katika mji mkuu wa Angola, Luanda, jana Alhamisi, na UNITA, ambayo viongozi wake hawakuhudhuria hafla hiyo, ilishutumu kuwepo kwa maafisa wengi wa polisi, kama juhudi za kukabiliana na uwezekano wa maandamano"
" "
"Facebook Forum"
"""Virusi bado vinazunguka, na kwa sababu ya viwango vya chini vya chanjo, ugonjwa huo bado uko nasi, hapa barani,"""
"Ahmed Ogwell Ouma, aliambia mkutano wa wanahabari Alhamisi"
" Alikuwa akijibu swali kuhusu iwapo, alikubaliana na maoni ya mkuu wa Shirika la Afya Ulimwenguni Tedros Adhanom Ghebreyesus, kwamba mwisho wa janga la COVID sasa unakaribia"
" Ouma alisema zaidi ya asili mia 22 ya watu wa Afrika wamechanjwa kikamilifu, dhidi ya COVID na kwamba shirika hilo litaendelea kushinikiza kuongeza idadi hiyo"
"Mwanzoni mwa janga la Corona, nchi za Kiafrika zilitatizika kupata vifaa na chanjo ya COVID, huku mataifa tajiri yakihodhi dozi, na hivi karibuni, kusitasita na changamoto za kimikakati zimeifanya vigumu kwa baadhi ya watu barani humo kupata chanjo"
"Gebreyesus alisema Jumatano kwamba,katika kipindi cha wiki moja iliyopita, takwimu zilionyesha kuwa idadi ya vifo dunini kutokana na ugonjwa huo, ilishuka kuliko wakati mwingine wowote tangu janga hilo kuripotiwa"
"Facebook Forum"
"Dkt Ruto, ambaye anatarajiwa kuapishwa Septemba 13, hakudokeza chochote kuhusu mabadiliko yoyote makubwa ya sera ya mambo ya nje kutoka ile ya mtangulizi wake Uhuru Kenyatta"
" Sherehe za kuapishwa kwake zitafanyika katika uwanja wa michezo wa Kasarani mjini Nairobi"
"Dkt Ruto anachukua kijiti cha kuiongoza Kenya huku kukiwa na changamoto na fursa nyingi nchi humo, kikanda na eneo kubwa la Pembe ya Afrika"
"Anaweza kutumia mafanikio ya kidiplomasia ya mtangulizi wake – Uhuru Kenyatta – yaliyofanyika katika muingiliano wa kikanda na kuiweka Kenya katikati ya amani ya kikanda na miradi ya kiusalama, au kuamua kufuata njia yake mwenyewe kwa kutumia fagio jipya la kisiasa na kiuchumi"
"Rais anayeondoka madarakani Uhuru Kenyatta"
"Katika ilani yake ya kisiasa, Dkt Ruto anasema chama chake cha Kenya Kwanza Alliance kina nia ya dhati kwa muingiliano wa kikanda ambao utaifanya Kenya kituo muhimu katika kanda hiyo"
"“Serikali ya Kenya Kwanza itahakikisha kuwa nchi inaheshiwa na kuthaminiwa kote ulimwenguni"
" Itahamasisha mahusiano ya kirafiki na jirani zake, itachukua nafasi ya mbele katika masuala ya kikanda na barani Afrika, itashirikiana na washirika wake wa kimataifa, na kuendelea kuimarisha ahadi zetu kwa jumuiya ya kimataifa,” ilani hiyo inaeleza katika kifungu cha sera ya mambo ya nje"
"Jamhuri ya Kidemokrasia ya Congo bado ni changamoto"
" Wakati Uhuru alikuwa amefuata sera ya kupunguza vita upande wa mashariki mwa DRC, Dkt Ruto anaanza kutoka hatua isiyotabirika katika mahusiano yake na nchi ya pili kubwa barani Afrika na kiongozi wake, Felix Tshisekedi"
"Rais Félix Tshisekedi wa DRC akiwa na Rais Uhuru Kenyatta wa Kenya, mjini Nairobi, Februari 6, 2019"
" (Twitter/Uhuru Kenyatta)"
"Rais Kenyatta alikuwa kati ya viongozi wachache wa Afrika waliohudhuria kuapishwa kwa Rais Tshisekedi mjini Kinshasa wakati viongozi wengine wa Afrika na Umoja wa Afrika (AU), walikuwa na shaka kuhusu ushindi wake dhidi ya Martin Fayulu"
"Hivi karibuni Rais Kenyatta alikuwa mwenyeji wa wakuu wa nchi wanachama za Jumuiya ya Afrika Mashariki kujadili kuzorota kwa usalama huko mashariki mwa DRC na kufanya bidii kuundwa kwa Kikosi cha Dharura cha Afrika Mashariki, na upelekaji wa wanajeshi nchini DRC"
"Pia aliweka nia ya dhati ya kutuliza hali ilivyo huko mashariki mwa DRC kwa kupeleka wanajeshi 200 wa Jeshi la Ulinzi la Kenya (KDF) kukabiliana na wanamgambo wanaosababisha vurugu kwa raia na kutishia uwepo wa walinda amani wa Umoja wa Mataifa"
"Chanzo cha habari hii ni gazeti la “The East African” linalochapishwa Kenya"
" "
"Facebook Forum"
"Kiongozi wa Azimio Raila Odinga ambaye ndiye mlalamikaji mkuu katika kesi hii ameweka wazi shutuma dhidi ya tume ya uchaguzi IEBC kwa kusimamia mchakato uliosababisha kupunguzwa kwa kura zake na idadi sawa ya kura hizo kuongezwa katika kura za William Ruto, ambaye ametangazwa kuwa Rais mteule na IEBC"
"Mahakama hiyo ya majaji 7 imesikia kuwa mfumo wa teknolojia ya uchaguzi wa IEBC uliingiliwa na raia wa kigeni wakiwemo raia wa Venezuela na watu wengine akiwemo msaidizi binafsi wa Wafula Chebukati ambaye aliingia katika mfumo huo ingawa hakutangazwa kwenye gazeti rasmi la serikali"
"Katika uwasilishaji uliofanyika Jumatano mbele ya Jaji Mkuu Martha Koome na majaji Philomena Mwilu, Dkt Smokin Wanjala, William Ouko, Isaac Lenaola, Mohammed Ibrahim, na Njoki Ndungu, mawakili wa Bw Odinga na Martha Karua ambao ni James Orengo, Julie Soweto, Philip Murgor, Pheroze Nowrojee na Paul Mwangi, wameieleza mahakama kuwa uchaguzi wa urais uliofanyika Agosti 9 hauafiki viwango vya kisheria kwa mujibu wa Kifungu cha 138 (3) (c) na 138 (10) cha katiba ya Kenya"
"Bw Orengo, katika tathmini yake iwapo Rais Mteule aliyetangazwa alipata kura 50%+1 ya kura zote zilizopigwa, ameeleza kuwa hesabu hiyo ilitokana na hesabu isiyo sahihi ya jumla ya kura zilizopigwa kama ilivyotangazwa na IEBC kwani kuna jumla ya zaidi ya kura 140,000 ambazo hazijulikani zilipo na kwamba kulikuwa na udanganyifu wa hali ya juu"
"Bw Orengo, anadai kuwa katika uchaguzi huu palikuwa na hila na njama na mpango wa makusudi kudukua mfumo wa kiteknolojia wa tume ya uchaguzi na kuwekwa matokeo bandia"
"Na kuhusu iwapo kulikuwa na tofauti zisizoelezeka kati ya kura zilizopigwa kwa wagombea urais na nafasi nyingine za uchaguzi, iwapo kulikuwa na tofauti kati ya Fomu 34A zilizowekwa kwenye Tovuti ya Umma ya IEBC"
" Na jingine kuwa Fomu 34A zilizopokelewa katika Kituo cha Kitaifa cha Kujumlisha Kura ya urais katika ukumbi wa Bomas na kuhusu iwapo kulikuwa na tofauti kati ya Fomu 34A zilizotolewa kwa mawakala wa vyama katika Vituo vya Kupigia Kura, Julie Soweto ameieleza mahakama kuwa takwimu zilizopo kwenye fomu zimefanyiwa ujanja na ni tofauti kabisa licha ya kuwa na nembo, mihuri na saini za mawakala wa vyama"
"Aidha, ameeleza kuwa katika vituo vyote 41 vya kupigia kura vilivyochukuliwa kama sampuli na kuambatanishwa na hati ya kiapo, kura za Bw Odinga zilipunguzwa na kupewa Bw Ruto, lakini idadi ya wapiga kura ilisalia ilivyo, hasa katika majimbo ya Bomet, Kiambu, Kakamega, Nairobi na Baringo"
"Mgombea urais na makamu wake wa Azimio la Umoja, One Kenya, Raila Odinga na Martha Karua"
"Mfano, Soweto anadai, kuwa Nakala za fomu 41 za 34A ambazo zinaonyesha hitilafu kubwa za kura kutoka Bomet, Kiambu na Kakamega zilizopewa mawakala zinatofautiana na zile za IEBC na zilizowasilishwa katika Kituo cha Kitaifa cha Kujumlisha kura, Bomas jijini Nairobi"
" Ameeleza mahakama kuwa zaidi ya kura 33,000 zimepunguziwa Bw Odinga na kuongezewa Ruto"
"Na iwapo teknolojia iliyotumiwa na IEBC ilikidhi viwango vya uadilifu, uthibitisho, usalama na uwazi ili kuhakikisha matokeo sahihi na yanayoweza kuthibitishwa, na iwapo kulikuwa na ujanja wa upakiaji na usambazaji wa Fomu 34A kutoka vituo vya kupigia kura hadi seva ya IEBC, Philip Murgor amewaeleza majaji hao kuwa mfumo wa teknolojia ya uchaguzi wa IEBC uliingiliwa na raia wa kigeni wakiwemo raia wa Venezuela na watu wengine akiwemo msaidizi wa kibinafsi wa Wafula Chebukati aitwaye Dickson Kwanusu ambaye aliingia katika mfumo huo ingawa hakutangazwa kwenye gazeti rasmi la serikali, na kuhakiki fomu 1, 743 za 34A zilizo na matokeo ya kura kutoka vituo vya kupigia kura"
"Bw Murgor pia, ameeleza kuwa kuna ushahidi kwamba fomu zilizokuwa zinawekwa kutoka vituo vya upigaji kuwa, zilikuwa zinazuiliwa zinapakuliwa na kuwekwa upya na maelezo mapya baada ya kubadilishwa katika muundo unaoweza kuhaririwa"
" Kwa mfano, Abdi Dahir, ambaye hajatangazwa kwenye gazeti rasmi la serikali, pia anadaiwa kuhakiki fomu 659 za 34A"
"Aidha, Murgor anaeleza kuwa kulikuwa na ufikiaji wa mbali kwa mfumo wa IEBC siku 3 baada ya shughuli ya kupiga kura kukamilika, huku Okiya Omtatah akisema katika ushahidi wake kuwa hali hiyo ilisababisha kutupwa kwa kura zipatazo 508,647 ambazo zilimwezesha Ruto kufikia alama ya asilimia 50%+1"
"Ripoti ya amri kwa tume ya uchaguzi kuwezesha ufikiaji wa seva yake, nakala za sera yake ya usalama ya mfumo wa teknolojia inayojumuisha nenosiri na maingilio kwenye seva hiyo, watumizi wa nenosiri la usimamizi wa mfumo huo, watumiaji wa mfumo na viwango vya ufikiaji, na mawasiliano yaliofanyika kwenye seva hiyo pamoja na nakala halali za Fomu 34A na 34B Kitabu cha 2 zilizotumiwa katika uchaguzi pamoja na kufunguliwa kwa masanduku ya kura katika vituo 15 ili kukaguliwa, kuchunguzwa na kuhesabiwa upya katika majimbo ya Kericho, Mombasa, Nandi na Nyandarua ili kuthibitisha madai kuwa kura ziliibiwa, itawasilishwa mahakamani Alhamisi"
"Imetayarishwa na mwandishi wetu Kennedy Wandera, Nairobi, Kenya"
"Facebook Forum"
" "
"Timu ya wanasheria ya Odinga imefungua kesi ikidai kuwa timu inayofanya kazi na Naibu Rais William Ruto ilidukua mfumo wa uchaguzi na kubadilisha picha halisi za fomu za matokeo ya vituo vya uchaguzi kwa zile zilizoghushiwa, hivyo kuongeza idadi ya kura za Ruto katika uchaguzi wa Agosti 9"
"Ruto, ambaye alitangazwa rais mteule, amekanusha shutuma hizo"
" Tume ya uchaguzi imegawanyika na kuwasilisha majibu yenye kukinzana – makamishna wanne wamekataa kuyatambua matokeo, na mwenyekiti na wengine wawili wamekubaliana na matokeo"
"Jopo la Majaji Maarufu wa Afrika limewasili nchini Kenya kufuatilia kesi ya kupinga matokeo ya uchaguzi wa Urais Kenya 2022, ambapo kongamano linafanyika kabla ya kesi kuanza kusikilizwa Jumanne"
"Kesi ya kupinga matokeo iliyofunguliwa na mgombea urais Raila Odinga, kati ya wagombea wanane wengine, anapinga matokeo ya upigaji kura wa Agosti 9 ambapo Makamu Rais William Ruto alitangazwa Rais mteule kwa kupata asilima 50"
"49 ya kura"
"Dkt Ruto alitangazwa mshindi huku makamishna wanne wa tume ya uchaguzi IEBC, walimshutumu mwenyekiti Wafula Chebukati kwa kuuteka mchakato huo na kufanya maamuzi ya kumtangaza mshindi peke yake"
"Jopo la wanachama wa Safu ya Majaji wa Afrika (AJJF) linaongozwa na Jaji Mkuu mstaafu wa Tanzania Mohammed Chande Othman"
"Majaji wengine ni Lillian Tibatemwa -Ekirikubinza wa Mahakama ya Juu ya Uganda, Ivy Kamanga kutoka Mahakama ya Juu ya Rufaa ya Malawi, Moses Chinhengo kutoka Mahakama ya Rufaa, Lesotho, na Henry Boissie Mbha, Rais wa Mahakama ya Uchaguzi ya Afrika Kusini"
" "
"Facebook Forum"
"Kati yao ni waandishi wa habari kadhaa wenye weledi ambao walitafuta hifadhi nchini Thailand"
"Baadhi tangu wakati huo wameondoka au kwenda kuishi kwingineko, lakini wengine walibakia Thailand, wakiishi kwa hofu ya polisi kuwakamata au kuwarejesha Myanmar"
"“Hadhi yao ya ukazi wa muda mrefu ni changamoto kubwa sana ya kuwa uhamishoni, wala haijalishi mahali gani wako,” mwandishi wa muda mrefu wa Myanmar Aung Naing Soe, hivi sasa anaishi Thailand, alisema katika mahojiano"
"Juhudi kadhaa zimeanzishwa na jumuiya za vyombo vya habari nchini Thailand kwa ajili ya waandishi wa habari wanaotokea Myanmar, wakiwapa msaada wa kifedha na wa kisheria ili waweze kuendelea kuendesha operesheni zao za habari hapa, au angalau waepuke kusumbuliwa na mamlaka husika"
"Aung Naing Soe, hata hivyo, ambaye ana uzoefu na waandishi walioko uhamishoni, alisema mengi yanaweza kufanywa"
"“Itakuwa ni jambo jema endapo kuna taasisi zozote zinazoweza kuwasaidia kupata hadhi ya kisheria ya uhamiaji kwa kuwasaidia kupata ukaazi katika nchi ya tatu kuliko kuwasaidia kurejea kupitia mpaka wa Thailand-Myanmar kisheria,” alisema"
"“Waandishi wengi wa Myanmar walioko uhamishoni hawana nyaraka halali hivyo wanahitaji kupumzika na pia msaada wa matibabu ya afya ya akili"
”
"Bila ya kujua nani atafuatia"
"Thailand imekuwa ni kituo kikuu na sehemu ya mpito kwa wale wanaokimbia ghasia huko Myanmar kwa miongo kadhaa"
" Mapinduzi ya mwaka jana yalileta wimbi jipya la wakimbizi, wakiwemo waandishi, licha ya wanaofuatilia kusema ni vigumu kusema wangapi bado wako nchini Thailand"
"“Baadhi waliondoka mapema, kama Machi 2021,” Johanna Son, ambaye anaendesha Reporting ASEAN, mtandao unaofuatilia matukio ya haki za raia huko Myanmar na eneo hilo, alisema"
" “Wengine walijaribu kufanya iwezekane, baadhi waligundua kuwa haiwezekani au siyo busara kubakia na kubahatisha maisha yao"
”
"Chavarong Limpattamapanee, rais wa Baraza la Habari la Taifa la Thailand alikadiria kuwa waandishi wa habari takriban 180 waliokuwa wamekimbia mapinduzi mwaka 2021 wako Thailand, wengi wao wako kaskazini, katika maeneo ya mpakani kama vile Mae Sot"
"“Na karibu wote kati yao wanaogopa sana, kugunduliwa na kukamatwa,” amesema"
"Thailand haijasaini Mkataba wa Wakimbizi wa Umoja wa Mataifa, ambao unazikataza serikali kuwarejesha wakimbizi katika nchi zao kama wanakabiliwa na vitisho kwa uhai wao"
"“Wale walioingia Thailand kisheria na wanataka kubakia wanakabiliwa na changamoto kubwa ya kuendelea kuwa na hadhi ya kisheria,” Phil Robertson, naibu mkurugenzi wa shirika la Human Rights Watch, kitengo cha Asia, amesema"
" “Wakati wengine waliokuwa wamevuka kirahisi mpakani wanakabiliwa na vitisho vya kukamatwa kwa kuingia kinyume cha sheria, na kuna uwezekano wa kurejeshwa Myanmar, wakati wowote"
" "
" "
"Facebook Forum"
"Katika maadhimisho ya siku ya Uhuru wa Habari Duniani, waandishi na watetezi wa haki za binadamu wameonya kuhusu vitisho kwa uhuru wa habari na demokrasia kwa kutoa habari za uongo, hotuba za chuki na propaganda kupitia teknolojia ya digitali"
"Katika tukio maalum kuadhimisha siku hiyo , mkuu wa haki za binadamu katika Umoja wa Mataifa, Michelle Bachelet alitoa heshima kwa ushujaa na azma ya waandishi wa habari ambao wanaendelea kufanya kazi huku wakikabiliwa na ongezeko la manyanyaso, vitisho, na hatari kwa maisha yao"
"Bachelet alielezea kuwa mwaka jana waandishi wa habari 55 waliuwawa"
" Mwaka huu, anasema waandishi wa habari sita na mfanyakazi mmoja kwenye chombo cha habari aliuliwa huko Mexico na waandishi wa habari wengine 12 wameuawa nchini Ukraine tangu Russia ilipoivamia nchi hiyo hapo Februari 24 ameonya kuhusu ongezeko la nyenzo za upelelezi, kama vile Pegasus au Candiru, ambavyo vinaingilia kwa ndani vifaa vya watu na maisha yao"
"“Matumizi ya udukuzi katika mitandao umepelekea kukamatwa, kutishiwa na hata kuuawa kwa waandishi wa habari"
" Imehatarisha vyanzo vyao"
" Inaziweka hata familia zao katika hatari"
" Kukabiliana na hatari hizi, waandishi wa habari mara nyingi wanachukua njia hatari za kujizuia"
”
"Mshindi wa tuzo ya mwaka ya Amani ya Nobel, mwandishi wa habari wa Russia, Dmitry Muratov, anasema Russia inakabiliwa na mustakbali uliovunjika kwasababu ya Rais Vladimir Putin"
" Anasema uharibifu wa vyombo huru chini ya utawala wa Putin, na propaganda dhidi ya Ukraine, zimekuwa ni muhimu katika kuchochea uvamizi wa Russia"
"Mshindi mwenza wa tuzo hiyo mwaka jana, mwandishi wa habari wa Ufilipino, Maria Ressa anakiri kuhusu ukandamizaji wa ukweli uliofanywa na Putin ambapo imewezekana kwake kuanzisha vita nchini Ukraine"
"“Bila ya takwimu huwezi kupata ukweli"
" Bila ya ukweli huwezi kupata uaminifu"
" Bila ya uaminifu hatushirikiani uhalisia"
" Hakuna kanuni za sheria"
" Hakuna demokrasia"
" Waandishi wa habari, watetezi wa haki za binadamu – mtu yeyote anashambuliwa, mtu yeyote anaweza kulengwa"
" Sisi hatuna ulinzi katika vita vya habari,” anasema Ressa"
"Ressa anasema propaganda inakuwa na mchango katika kuwatia khofu watu na kuwasilisha takwimu za uongo"
" Anaonya kuwa watu ambao wanaamini uongo ndiyo sahihi, ni watu ambao wanaweza kudhibitiwa"
" Anaonya pale ukweli unapoharibiwa, demokrasia nayo huharibiwa"
" "
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Dunia inapoadhimisha siku ya uhuru wa vyombo vya habari na uhuru wa kujieleza Jumanne, shirika la kutetea haki za waandishi habari la Waandishi wasio na Mpaka RSF linasema mvutano unaongezeka kutokana na vurugu kwenye utoaji wa habari"
"Ripoti ya shirika hilo lenye makao yake mjini Paris inaonya kwamba kutokana na ukosefu wa kanuni za kusimamia utandawazi wa kutoa habari kwenye mitandao kumekuwepo na ongezeko marudufu la habari za uwongo na propaganda, mivutano katika vyombo vya habari na kusababisha migawanyiko ndani ya nchi na kati ya nchi na nchi kwenye kiwango cha kimataifa"
"Ripoti hiyo imeorodhesha pia hali ya uhuru wa habari katika zaidi ya nchi 180, na kati ya nchi zinazoongoza ni zile za Scandinavia za Norway, Denmark Sweden na Filand pamoja na Estonia"
"Na zile zilizoko chini katika orodha ni Korea Kaskazini ikifuatiwa na Eritrea, Iran na Turkmenistan"
"Kwa upande wa nchi za Afrika Ushelsheli ndio inaongoza kwa uhuru wa vyombo vya habari na ni miongoni mwa nchi 7 zenye uhuru wa kuridhisha, ikiwa pamoja na Namibia, Afrika kusini, Cape Verde, Ivory Coast Burkina Faso na Sierra Leone"
"Kwa Afrika mashariki Tanzania imeshuhudia kufunguka kwa uwanja wa uhuru wa habari lakini Kenya kuimarika zaidi katika uhuru huo ikipanda kutoka nafasi ya 102 hadi 62"
" Ripoti inaeleza Rwanda Burundi hali imekuwa nzuri kidogo lakini Uganda ikishuhudia kubanwa kwa uhuru wa kusema na uhuru wa waandishi habari"
" "
"Facebook Forum"
"Umoja wa Mataifa inasema njaa nchini Somalia huenda ikatokea baadaye mwaka huu"
" Mkuu wa masuala ya kibinadamu katika Umoja wa Mataifa, Martin Griffiths, amesema kwamba kama hatua madhubuti hazitachukuliwa na jumuiya ya kimataifa kuhusu hali ya njaa ambayo duniani haijaiona kwa miaka kadhaa wataiona hali hiyo hivi sasa"
"Takriban watu milioni moja nchini Somalia wamekoseshwa makazi kutokana ukame mbaya sana kuwahi kutokea kwa miongo kadhaa ambao umeathiri eneo kubwa sana la Pembe ya Afrika ikiwa ni pamoja na Ethiopia na Kenya"
"Mkuu wa masuala ya kibinadamu katika Umoja wa Mataifa, Martin Griffiths alisema kwamba hali aliyoiona kwenye hospitali moja nchini Somalia katika siku za karibuni ilikuwa mbaya sana hajawahi kuiona katika muda wa miaka 50 ya kazi za kibinadamu"
"“Hili halijawahi kutoka hapo kabla nchini Somalia"
" Kwahiyo picha zote ambazo tumekuwa nazo "
" Hii ni hali isiyo na kifani, ni kwasababu hiyo ndiyo maana tunapiga debe na kutikisa miti na kujaribu kupata msaada wa kimataifa katika misingi ya mtizamo, matarajio na uwezekano na khofu ya njaa inakuja Pembe ya Afrika"
" Hapa nchini Somalia, huenda ikawa kwanza, lakini Ethiopia na Kenya kwa hakika haziko nyuma sana,” amsema Griffiths"
"Mwakilishi wa UNICEF nchini Somalia, Wafaa Saeed Abdelatef alisema kwamba “takriban nusuya watoto walio na umri wa chini ya miaka mitano” huenda “wakakumbwa na utapiamlo uliokithiri"
”
"Aliongezea kwamba hivi sasa watu milioni nne na nusu hivi sasa wana hitaji “msaada wa dharura wa maji” hata wakati ambapo hali inatabiriwa itakuwa mbaya sana kwa msimu mwingine wa mvua, wakihofia hautaleta afueni"
"Wafaa anasema""Utapiamlo umefikia viwango ambavyo havina kifani"
" Tuna watoto milioni moja na nusu, hii ni karibu nusu ya watoto walio na umri wa chini ya miaka mitano, huenda wakakumbwa na utapiamlo uliokithiri na kati ya hao, watoto laki tatu na nusu watahitaji matibabu kwa utapiamlo mbaya sana"
”
"Msemaji wa UNHCR Shabia Mantoon alisema kwamba hali inavyozidi kudorora pia kuna ongezeko la wanwake na watoto kukumbwa na manyanyaso ya kijinsia kwa vile wanahitajika “kutembea mwendo mrefu sana ili kuweza kupata maji na sehemu ya kujihifadhi"
”
"Familia zilizokimbia ukame upande wa kusini mwa Somalia wakiwa katika kambi ya hifadhi mjini Mogadishu, Somalia, Feb"
" 18, 2017"
"Familia zenye njaa nchini Somalia zimekuwa zikitembea kwa siku kadhaa au wiki kupitia njia zenye ardhi kavu wakitafuta misaada"
"Familia nyingi zimezika watu wao wakiwa njiani"
"Hata wanapofika kwenye kambi nje ya maeneo ya mjini, wanakuta misaada michache au hakuna kabisa misaada"
" Msemaji wa UNICEF anaelezea zaidi"
"""Wanawake na watoto wanalazimishwa kutembea mwendo mrefu n mbali sana kutafuta fursa za maji na makazi, wakikumbana na hatari ya manyanyaso ya kijinsia"
" Wakati ukame unazidi kuongezeka, wasi wasi wa ulinzi unazidi kuongezeka na hatari ya manyanyaso ya kijinsia na kingono nayo yanaongezeka pia"
" Watoto wengi pia wamelazimika kuacha shule kuzisaidia familia zao kupata kipato cha kila siku na"
" Kutafuta maji na ardhi za malisho, na kuongezeka zaidi kwa hatari za ndoa za kulazimishwa au familia kutengana,"" anasema shabia Mantoo"
"Uhaba wa maji nchini Somalia"
"Mkurugenzi wa kanda wa baraza la wakimbizi la Denmark, Audrey Crawford alisema kwamba kina mama wengi ambao amezungumza nao “wamewazika watoto wao siku za nyuma” kutokana na utapiamlo au ugonjwa"
"kiasi cha watu milioni moja nchini Somalia wamekoseshwa makazi kwasababu ya ukame mbaya sana kutokea katika miongo kadhaa, na kusukumwa na mabadiliko ya hali ya hewa"
"Kwa kuongezea, uvamizi wa Russia nchini Ukraine umeelezewa kama ni janga kwa Somalia, ambayo imeathiriwa sana na uhabari wa misaada wa kibinadamu wakati wafadhili wa kimataifa wakiilenga Ulaya"
" Audrey Crawford anafafanua zaidi"
"""Zaidi ya watu milioni moja wamekoseshwa makazi ndani ya nchi hadi hivi sasa mwaka huu"
" wengi wao"
" Walitembeea kwa siku takriban kumi wakitafuta chakula na maji, waliwasili kwa hakika wakiwa hawana kitu na hali zao zimedhoofu huku watoto wakiwa na utapiamlo au watoto wao wamefariki"
" Kina mama wengi ambao nimezungumza nao, ama awali wamewazika watoto wao, ama kwa kuharisha au surua katika kambi ambazo zina msongamano mkubwa sana au wamekufa njiani kwasababu ya utapiamlo,” anasema Audrey Crawford"
"Tangazo rasmi la njaa ni nadra na linaonya kwamba msaada mdogo sana umepatikana na umefika kwa kuchelewa"
" "
"Facebook Forum"
"Roegchanda Pascoe alionyesha ushujaa kukabiliana na vitisho vya kuuawa wakati akijaribu kuzuia ghasia za magenge zilizokuwa zimezikumba jamii za makazi ya Cape nje kidogo ya mji wa Cape Town, Afrika Kusini"
" Facia Boyenoh Harris alikabiliwa na manyanyaso wakati akitetea haki za wanawake na ulinzi wa unyanyasaji wa kingono nchini Liberia"
"Wanawake hawa wawili Waafrika kutoka nchi zilizoko kusini mwa jangwa la Sahara ni kati ya darzeni za wanawake wanaopewa heshima na Wizara ya Mambo ya Nje ya Marekani na Tuzo ya Kimataifa ya Wanawake Mashujaa kwa kuonyesha “ujasiri usio wa kawaida, nguvu na uongozi katika kupigania amani, haki, haki za binadamu, uwiano wa kijinsia, na usawa … mara nyingi kwa kuweka maisha yao hatarini na kujitoa mhanga,” kwa mujibu wa taarifa kwa vyombo vya habari"
"Watatambuliwa Jumatatu katika hafla ambayo, kutokana na janga la corona, itawaleta wote hao pamoja kwa njia ya mtandao badala ya kuhudhuria binafsi mjini Washington"
" Waziri wa Mambo ya Nje wa Marekani Antony Blinken ataongoza tafrija hiyo, na mke wa Rais Jill Biden atatoa hotuba"
"Roegchanda Pascoe"
"Pascoe, mwenye umri wa miaka 47, ni mwanaharakati anayefanya kazi kuzuia uhalifu katika nyumba za Cape, jamii maskini nje ya mji wa Cape Town ambako watu wa makabila mbalimbali walilazimishwa kukaa eneo hilo katika miaka 1960 chini ya mfumo wa utawala wa kibaguzi Afrika Kusini"
"Magenge yamekuwa na makazi yao kwa miongo mingi hapo, wakisafirisha dawa za kulevya, silaha, ukahaba na mengine mengi"
" Ghasia zimefanywa “kuwa ni kitu cha kawaida,” Pascoe aliiambia VOA"
"Lakini mwaka 2013, baada ya mvulana mmoja aliyekuwa akicheza nje aliuawa katika mapambano ya risasi, mwanamama huyu alikuwa muasisi mwenza wa Kikundi cha kujitolea cha Usalama cha Manenberg"
" Kilipewa jina la kitongoji ambapo kipo, Kikundi hicho kinatoa elimu kuhusu mfumo wa kisheria wa uhalifu, kinawapatia mafunzo watetezi wa kisheria wa kijamii, na kutoa ushauri nasaha na misaada mingine kwa waathirika wa uhalifu, hususan wanawake na watoto"
" Pascoe anapata posho kupitia mfuko wa msaada kutoka Kikundi cha Kimataifa Kinachopambana na Uhalifu Kimataifa (Global Initiative Against Transnational Organized Crime)"
"Kikundi hicho pia kinafanya usuluishi kati ya magenge mbalimbali, kwa lengo la kutafuta suluhu ya amani kwa mizozo"
"Mwezi Julai 20, 2016, Pascoe na wakazi wengine kadhaa wa Manenberg walishuhudia madai ya shambulizi la genge dhidi ya mwanamme mmoja ambaye alikufa baadaye siku hiyo"
" Pascoe alikuwa ndiye shuhuda pekee kutoa ushahidi katika kesi ya mauaji ya mwaka 2019, akisaidia kumtia hatiani kiongozi wa genge hilo na wengine wawili"
"Siku moja kabla ya kutoa ushuhuda, washambuliaji wasiojulikana walipiga risasi katika nyumba yake"
" Pascoe alikuwa amehamishiwa katika nyumba usalama mapema siku hiyo, lakini watoto wake walikuwa bado wako nyumbani"
" Tangu wakati huo wameungana naye mafichoni, wakihofia kulipiziwa kisasi na magenge hayo"
"“Siwezi kukaa kimya wakati dhulma inatokea kwa kiumbe yeyote,” mwanamama huyo aliiambia VOA juu ya uamuzi wake wa kutoa ushahidi"
" Lakini “athari za ghasia za magenge zimekuwa mbaya sana kwangu mimi"
" … Sitaweza kurejea kuishi katika jamii hiyo"
"Hata hivyo Pascoe amekuwa mvumilivu"
" Kupitia kikundi hicho, anaendelea kusuluhisha migogoro ya jamii na kuwasaidia waathirika wanawake na familia mbalimbali"
" Ameandaa program ya kuzuia na kuingilia kati matukio ya kihalifu kwa vijana walio kaitka mazingira hatarishi"
" Ameandaa mfumo wa “walking bus” kwa wanafunzi kusindikizwa na wazazi wao – aghlabu mama zao ambao hawana kazi"
" Wanalipwa, “wanafundishwa na kupewa ujuzi wa namna ya kutoa huduma ya kwanza dharura,” Pascoe amesema"
"“Ana mikakati ya kustaajabisha ya kuiendeleza jamii yake,” Oscar Nceba Siwali amesema kuhusu Pascoe kupitia barua pepe aliyoituma VOA"
" Anaongoza Shirika la Afrika Kusini la Maendeleo na Ujenzi Mpya, linalohamasisha kujiepusha na ghasia katika baadhi ya jamii zilizoimara nchini humo"
"“Katika warsha za kuzisaidia kuzihusisha taasisi zisizo za kiserikali kufanya kazi pamoja, amekuwa ni msaada mkubwa sana – anaelekeza jinsi ya kusonga mbele lakini pia anakiri [yale] yaliyopita"
”
"Pascoe anatarajia kuchaguliwa kwake kwa tuzo ya Mwanamke Jasiri itawasaidia wengine kutambua kuwa, haijalishi namna ulivyokuwa nyuma, wanaweza kutoa michango yenye kuthaminiwa"
"“Itakuwa na maana kubwa sana kwa viongozi vijana wanawake,” amesema"
"Facia Boyenoh Harris"
"Facia Boyenoh Harris mwanzilishi mwenza wa kikundi cha wanawake, Paramount Young Women Initiative Hivi leo, kinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
" Monrovia, Liberia"
" (Photo courtesy of U"
S
" State Department)"
"Mwaka 2005, Harris alikuwa katika mwaka wa kwanza Chuo Kikuu cha African Methodist Episcopal katika mji mkuu wa Liberia, Monrovia, wakati yeye na baadhi ya wanafunzi wenzake walipoanzisha kikundi cha Vijana Wanawake, Paramount Young Women Initiative"
" Walichangisha fedha kwa ajili ya udhamini wa masomo kuwasaidia wanafunzi wengine wanaohangaika kupata fedha, majukumu ya kifamilia, matatizo ya masomo na mengine mengi"
"Waliongeza warsha"
" “Tulizungumza kuhusu maisha ya familia, masuala ya uchumi wa jamii na uhamaishaji tunaohitaji” wakati Liberia ilipokuwa inaondokana na vita vya wenyewe kwa wenyewe, alisema Harris, mwenye umri wa miaka 39"
" “Tulikuwa na sehemu salama ya kukutana pamoja"
”
"Hivi leo, juhudi hizo zisizokuwa za kibiashara zinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
"Ni kituo kimoja cha wanaharakati kwa Harris, ambaye ni mwandishi wa zamani nchini Liberia, ambayo ina wajibu wa kuongoza juhudi za kuifikia jamii inayoendeshwa na Tume Huru ya Habari ya Liberia"
" Imepewa jukumu kutekeleza Sheria ya Uhuru wa Habari nchini"
"Harris muasisi mwenza wa Kikundi cha Wanawake Liberia na, kama msimamizi wa kijamii, amekuwa akifanya kampeni kupanua wigo wa ushiriki wa kisiasa na hali bora ya usafi"
" Anapambana na manyanyaso ya kijinsia, ikiwemo ubakaji na ukeketaji wa wanawake"
"Nchini Liberia, “tunakabiliana na mfumo dume wenye nguvu kubwa ambao unawakandamiza wanawake,” Harris alisema"
"Rais wa Liberia alitangaza mwaka 2020 ubakaji ni dharura ya kitaifa, na serikali hivi karibuni ilianzisha mawasiliano mubashara ya simu katika kutoa taarifa za uhalifu wa kingono na kijinsia"
"Lakini Waziri wa Jinsia Williametta E"
" Saydee-Tarr, akihutubia Baraza la Seneti la taifa Alhamisi [Machi10], alilalamika juu ya viwango vidogo vya kuripoti na kasi ya pole pole kwa mashtaka ya uhalifu huo"
"“Kuna changamoto nyingi katika mfumo huo,” Harris alisema"
" Polisi mara nyingine wanasema hawana uwezo wa kuchunguza au kufanya ukamataji, au muathirika au ndugu zao hawataki kufungua mashtaka"
" Kesi zinaweza kukwama katika mfumo wa kukabiliana na uhalifu"
"Watu wanahitaji “kupata haki kwa wakati,” Harris alisema"
"Pia anatetea kuwepo uwakilishi sawa katika ofisi za umma"
" Ingawaje Liberia ilikuwa nchi ya kwanza Afrika kumchagua rais mwanamke – Ellen Johnson Sirleaf, rais aliyehudumu tangu mwaka 2006 hadi 2018 – wanawake bado uwakilishi wao uko chini katika ofisi za kuchaguliwa kitaifa"
" Harris ameeleza kuwa Bunge la Liberia, wanawake wana viti 11 kati ya 103 katika Baraza la Wawakilishi na Seneti wawili katika Baraza la Seneti lenye viti 30"
"“Wanawake hawana fursa ya kupata fedha sawa” kwa kulipa ada na kampeni, alisema Harris, akipendekeza kuwepo na hatua za kuwawezesha kupata fedha za kampeni"
"Harris alisema Tuzo ya Ushujaa inawaenzi “ wanawake wa Liberia ambao wamekuwa wakiendelea kufanya kazi ngumu kuhakikisha kuwa ukosefu wa haki unamalizwa” wakati wakiendeleza maendeleo ya nchi"
"Inawakilisha changamoto binafsi, pia: “Nina majukumu makubwa zaidi kufanya zaidi … kuiacha Liberia bora kwa vizazi vitakavyokuja baada ya sisi"
"Programu ya uongozi "
"Zaidi ya sherehe za tuzo zitakazo fanyika kwa njia ya mtandao Jumatatu, mashujaa hao watashiriki katika programu ya uongozi ya kupitia mtandaoni “ kuungana na wenzao wa Marekani na kuimarisha mtandao huo wa kimataifa wa viongozi wanawake,” Wizara ya Mambo ya Nje imesema katika taarifa kwa vyombo vya habari"
" Zaidi wa wanaweka 170 kutoka nchi zaidi ya 80 wametambuliwa kutokana na kazi zao tangu mwaka 2007"
" "
" "
"Facebook Forum"
