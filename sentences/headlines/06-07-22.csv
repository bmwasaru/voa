"
live
Duniani Leo Video Tube
"
"
Waziri Mkuu wa Uingereza Boris Johnson ana wakati mgumu kutetea wadhifa wake kisiasa
"
"
Wahamiaji 22 raia wa Mali walikufa kwenye boti katika pwani ya Libya; UN ilisema
"
"
Jumuiya ya kiraia Sudan imekataa pendekezo la Mkuu wa jeshi nchini humo la serikali ya kiraia
"
"
Nchi wanachama wa NATO zatia saini itifaki kwa ajili ya azma ya Sweden, Finland kujiunga
"
"
Kagame: Hatujaomba mtu yeyote kwamba tupeleke wanajeshi wa Rwanda DRC
"
"
Shambulizi lililosababisha vifo vya watu 6 Illinois lafufua mjadala wa umiliki bunduki Marekani
"
"
Kagame, Tshisekedi kukutana Jumatano nchini Angola
"
"
Wachunguzi wa UN wametoa ripoti inayoshutumu ukiukaji wa haki za binadamu Libya
"
"
David Mwaure: Nina agano kuu 12 kwa wakenya, mafisadi mpo taabani
"
"
Alfajiri
"
"
Msanni kutoka Tanzania Maalim Nash au Nash MC atembelea studio za VOA Express
"
"
Jamhuri ya Kidemokrasia ya Congo yatangaza kupunguza saa za kufunguliwa kwa mpaka wake na Rwanda.
"
"
Kwa Undani: Kagame na Tshisekedi kukutana Angola huku Rwanda ikisisitiza kwamba DRC ishughulikie matatizo yake bila kuihusisha na M23
"
"
Duniani Leo
"
"
Duniani Leo
"
"
Duniani Leo
"
"
Duniani Leo
"
"
MAISHA NA AFYA: Afya za wakimbizi ulimwenguni kote
"
"
ZULIA JEKUNDU: Beyonce aachia wimbo mpya wiki hii.
"
"
Biden awaomba wajumbe wa Republikan kushirikiana na Wademokrat kuokoa uchumi
"
"
Mashindano ya kwanza ya kimataifa ya kusoma Quran yafanyika Marekani
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Maelfu ya watu wahudhuria mkutano kupinga mashambulizi ya bunduki
"
"
Moto wa pili wazuka kwenye jengo la bunge Afrika Kusini, wadhibitiwa
"
"
Marekani kuwapa tuzo ya heshima wanawake mashujaa wa Afrika
"
"
Simulizi : Wazazi Wanaolea Watoto wa Rangi Tofauti
"
"Waziri Mkuu wa Uingereza Boris Johnson alikuwa akipigania uhai wake wa kisiasa siku ya Jumanne baada ya Waziri wa Fedha Rishi Sunak, na waziri mwingine mwandamizi kujiuzulu ghafla kutokana na kashfa ya hivi karibuni iliyoharibu utawala wake"
"Ndani ya muda wa dakika kadhaa kwa kila mmoja Sunak na Waziri wa Afya Sajid Javid walimtumia Johnson barua za kujiuzulu ambazo zililenga uwezo wake wa kusimamia utawala unaofuata viwango"
"Akiashiria nia yake ya kubaki madarakani kwa muda mrefu kadri iwezekanavyo Johnson alimteua haraka mfanyabiashara wa zamani Nadhim Zahawi hivi sasa ni Waziri wa Elimu kama waziri wake mpya wa fedha"
"Wakati huo huo Steve Barclay aliteuliwa Februari kuweka nidhamu katika utawala wa Johnson alihamishwa kwenda kitengo cha afya"
" Kujiuzulu kulikuja huku Johnson akiomba radhi kwa kumteua mbunge kuhusika katika kutoa huduma ya uchungaji kwa chama chake hata baada ya kuelezwa kuwa mwanasiasa huyo amekuwa akilalamikiwa kuhusu unyanyasaji wa kingono"
"Facebook Forum"
"Wahamiaji 22 raia wa Mali walikufa katika maafa ya boti kwenye pwani ya Libya, Umoja wa Mataifa ulisema Jumanne ukiwanukuu manusura ambao waliripoti waathirika kuzama na kuishiwa na maji mwilini na watoto watatu waliripotiwa kuwa miongoni mwa waliokufa"
"Baada ya siku tisa za kuwepo baharini manusura 61 wengi wao kutoka Mali waliokolewa na walinzi wa pwani ya Libya na kurudishwa ufukweni, shirika la Umoja wa Mataifa la kuhudumia wahamiaji (IOM) lilisema huku idadi hiyo ikithibitishwa na wizara inayohusika na wahamiaji nchini Mali"
"Wahamiaji hao walipanda kutoka mji wa Zuwara huko Libya karibu na mpaka wa Tunisia kwa boti ya kujaza kwa upepo mwendo wa saa saba usiku kwa saa za huko hapo Juni 22 alisema msemaji wa IOM, Safa Msehli"
"Msehli alisema baadhi ya wahamiaji hao walikuwa na hali mbaya kiafya na hivyo walipelekwa hospitali na IOM"
" Walirudishwa ufukweni siku ya Jumamosi"
" Libya imekuwa njia kuu ya uhamiaji usio wa kawaida barani Ulaya katika miaka ya karibuni ya machafuko tangu kupinduliwa na kuuawa kwa diktekta Moamer Gadhafi mwaka 2011 katika uasi ulioungwa mkono na NATO"
"Facebook Forum"
"Jumuiya kuu ya kiraia nchini Sudan siku ya Jumanne ilikataa pendekezo la kiongozi wa mapinduzi ya nchi hiyo la kutoa nafasi kwa serikali ya kiraia kama njia ya ujanja na kuhimiza maandamano zaidi"
"Mkuu wa jeshi Abdel Fattah al-Burhan ambaye unyakuzi wake wa madaraka hapo Oktoba mwaka 2021 ulizuia mpito kwa utawala wa kiraia aliapa kwa mshangao Jumatatu kutoa nafasi kwa makundi ya kiraia kuunda serikali mpya ya mpito"
"Lakini muungano mkuu wa kiraia The Forces for Freedom Change (FFC) ulitoa wito wa kuendeleza shinikizo la umma mitaani na kutupilia mbali hatua ya Burhan na kusema ni mbinu ya ujanja wa uwazi"
" Hotuba ya kiongozi wa mapinduzi ni hila kubwa na mbaya zaidi kuliko mapinduzi ya Oktoa 25 kiongozi wa FFC, Taha Othman alisema"
"Mgogoro huo utaisha kwa viongozi wa mapinduzi kujiuzulu na vikosi vya mapinduzi kuunda serikali ya kiraia"
" Maandamano pia yalienea katika miji mingine Jumanne ikiwa ni pamoja na Wad Madani uliopo kilomita 200 kusini mwa mji mkuu ambapo mamia ya waandamanaji walifanya maandamano ya kukaa chini kulingana na mashahidi"
"Facebook Forum"
" Nchi zote mbili ziliwasilisha maombi ya kujiunga na NATO mwezi Mei mwaka huu, kinyume na misimamo ya muda mrefu, ya kutofungamana na upande wowote katika kukabiliana na uvamizi wa Russia nchini Ukraine"
"""Hii ni siku nzuri kwa Finland na Sweden, na siku nzuri kwa NATO,” amesema Katibu Mkuu wa NATO, Jen Stoltenberg"
"“Kwa kuwa mataifa 32 yametia saini itifaki hizi, tutakuwa na nguvu zaidi na watu wetu watakuwa salama zaidi tunapokabiliwa na mzozo mkubwa zaidi wa usalama katika miongo kadhaa,"" Stoltenberg aliongeza"
"Aliendelea kusema kuwa mlango wa NATO bado uko wazi kwa “demokrasia za Ulaya ambazo ziko tayari kuchangia usalama wetu wa pamoja"
""""
"Baada ya itifaki za kujiunga kutiwa saini, kila moja ya nchi wanachama wa NATO, sasa zinapaswa kuziidhinisha azma hiyo ya Finland na Sweden, kulingana na taratibu zao za kitaifa"
"Licha ya makubalino katika umoja huo, pingamizi la awali ya mjumbe Uturuki linaweza kusababisha matatizo kwa ajili ya kukamilisha uanachama"
"Wiki iliyopita rais wa Uturuki Recep Tayyip Erdowan alionya kwamba Ankara inaweza kuendelea kuzuia utaratibu huo, kama nchi hizo mbili zitashindwa kufikia matakwa ya uturuki kuwarejesha washukiwa wa ugaidi wenye uhusiano na makundi haramu ya kikurdi au mtandao wa kiongozi wa kidini aliyoko uhamishoni anayeshutumiwa kwa mapinduzi yaliyoshindwa ya mwaka 2016 huko uturuki"
" "
"Facebook Forum"
"Kagame amesema kwamba matatizo ya usalama nchini Congo yanaletwa na serikali ya Congo yenyewe na kwamba vita haviwezi kumaliza shida iliyo mashariki mwa Congo"
"Kagame ana Imani kwamba mzozo wa kiusalama unaondelea mashariki mwa Jamhuri ya Kidemokrasia ya Kongo unapaswa kutatuliwa kwa njia za kisiasa badala ya matumizi ya nguvu"
"Alikuwa akizungumza mjini Kigali wakati Rwanda ikiadhimisha miaka 28 ya vita vya ukombozi wa nchi hiyo"
"Nchi za jumuiya afrika mashariki zimekubaliana kutuma kikosi cha wanajeshi kwa ajili ya usalama mashariki mwa Jamhiri ya Kidemokrasia ya Kongo ambapo wanajeshi wa serikali wanaendelea kukabiliana na waasi wa kundi la M23"
"Jamhuri ya kidemokrasia ya Congo imedai kwamba serikali yar ais wa Rwanda Paul Kagame, inahusika kwenye mzozo huo, kwa kuunga mkono na kuwasaidia waasi wa M23"
"Rwanda imeanausha madai hayo na badala yake kudai kwamba DRC inaunga mkono waasi wa FDLR wanaotaka kuangusha utawala wa Hagame"
"DRC haina Imani na wanajeshi wa Rwanda kuwa katika jeshi la EAC "
"Kufuatia mzozo huo jumuiya ya nchi za afrika mashariki ambayo Rwanda na DRC ni mataifa wanachama zimeshakubaliana kutuma kikosi cha wanajeshi mashariki mwa DRC, lakini jamhuri ya Kidemokrasia ya Kongo imeweka wazi kwamba haitaki Rwanda kuwa sehemu ya kikosi hicho"
"Rais Kagame ameonekana kutolipa umuhimu mkubwa pendekezo la jeshi la jumuiya ya Afrika mashariki kuingia DRC"
"“Kama Jamhuri ya Kimokrasia ya Kongo inasema ina matatizo na ushiriki wa Rwanda kwenye kikosi hicho, mimi sina sina wasiwasi na hilo"
" Hatujaomba mtu yeyote kwamba tushiriki kwenye kikosi hicho, kama itatokea mtu mwingine na kutoka sehemu nyingine anakwenda pale kwa kuitenga Rwanda lakini akahakikisha analeta suluhu la changamoto hizi, kwa nini niwe na tatizo naye’’ amesema Kagame"
"Waasi wa kundi la M23 wameonekana kuwazidi wanajeshi wa serikali ya DRC hasa eneo la mashariki kwa kudhibithi mji muhimu wa Bunagana ulioko katika mpaka wake na Uganda"
"Tshisekedi asema M23 sio raia wa DRC "
"Rais wa Jamhuri ya Kidemokrasia ya Congo Felix Tshisekedi alisema mwishoni mwa wiki kwamba wapiganaji wa M23 sio raia wa Kongo isipokuwa wanatoka Rwanda"
"Kagame ameonekana mwenye hasira kutoka na kauli ya rais wa Congo, na kuonya kwamba inaweza kuongeza mgogoro na uharibifu mkubwa"
"“Kusema kwamba ni watu kutoka Rwanda ni kosa kubwa…hapana hawa ni raia wa Kongo,wamezaliwa Kongo, wameishi Kongo na ndiyo nchi wanayoitambua kama nchi yao asilia, hilo Rais wa DRC analijua wazi ila analikimbia"
"Na tatizo hili linapewa uzito na mchanganyiko wa mambo mengi likiwemo hili suala la mipaka iliyochorwa na wakoloni"
"Na sasa ukitaka kuwafurusha watu hawa kutoka katika nchi yao, ni vizuri uwafukuze na ardhi yao ambayo wameimiliki kwa miaka mingi’’"
"Kagame amedai kwamba DRC inasababisha matatizo yake yenyewe"
"Rais Kagame ameidai kwamba serikali ya DRC ni sehemu ya tatizo la ukosefu wa amani nchini humo, na kuwepo makundi ya waasi kwa sababu sasa imeamua kushirikiana na waasi wa kihutu wa FDLR ambao Rwanda inaendelea kuwalaumu kuendesha mauaji ya kimbari ya mwaka 94"
"Rwanda inadai kwamba waasi wa FDLR wanashirikishwa katika jeshi la DRC kupambana na waasi wa M23"
"Hata hivyo Kagame amesema kwamba mzozo wa DRC daima hauwezi kutatuliwa kwa vita isipokuwa njia za kisiasa"
"“Kuna haja ya kutafuta suluhu la kisiasa kwa raia wa Kongo wanaouzungumza Kinyarwanda wakiwemo hawa wapiganaji wa M23"
"Lakini hilo ni suala la DRC kulitekeleza na wala siyo mimi"
"” Amesema Kagame"
"Rais wa Rwanda Paul Kagame na mwenzake wa Jamhuri ya kidemokrasia ya Congo Felix Tshisekedi wanatarajiwa Angola kwa mazungumzo yanayoongozwa na rais wa nchi hiyo"
"Imetayarishwa na Sylivanus Karemera, VOA, Kigali"
"Facebook Forum"
"Shambulzi hilo lilifanyika katika kitongoji kimoja mjini Chicago, jimbo la Illinois, na kuua takriban watu sita, na kujeruhi takriban 30"
"Mamlaka zilisema mtu mmoja aliwekwa chini ya ulinzi wa polisi Jumatatu jioni, baada ya msako wa saa moja ndani na karibu na bustani ya Highland Park"
"Kisa hicho ndicho cha hivi karibuni zaidi, cha ufyatuaji risasi kiholela, ambao umesababisha vifo hapa Marekani, jambo ambalo limendelea kulaaniwa, huku baadhi ya wamarekani wakishutumu watunga sheria kwa kutoimarisha kanuni za umiliki wa bunduki, nuifanya vigumu kwa raia wa kawaida kupata silaha nzito kwa urahisi"
"Shule, makanisa, maduka, na sasa gwaride za kijamii, zote zimekuwa maeneo ya mauaji katika miezi ya hivi karibuni"
"Rais wa Marekani Joe Biden ametoa taarifa ya kulaani shambulizi hilo, akisema; “Mimi na mke wangu Jill tumeshtushwa na vurugu zisizo na maana za ufyatuaji risasi ambazo zimeleta huzuni tena kwa jamii moja ya Marekani katika Siku ya kuadhimisha Uhuru,” alisema Biden"
" "
" "
"Facebook Forum"
" Mkutano huo unajiri wakati ambapo mivutano baina ya nchi hizo jirani inazidi kuongezeka"
"Taarifa ya msemaji huyo serikali ya Tshisekedi imeeleza kwamba viongozi hao wawili watajadili mahusiano ya kidiplomasia kati ya nchi hizo na uasi unaoendelea mashariki mwa Congo"
"Muyaya amesema viongozi hao watatafuta suluhisho la kile amekitaja kuwa ""uchokozi wa Rwanda nchini Congo"
""" DRC imekuwa ikidai kuwa serikali ya Kigali inawaunga mkono wapiganaji wa kundi la M23 mashariki mwa nchi hiyo, lakini Rwanda imekuwa ikikanusha madai hayo"
"Mkutano huo unafuatia ombi la Umoja wa Afrika kumtaka kiongozi wa Angola kuwa mpatanishi wa mzozo kati ya Rwanda na Jamhuri ya Kidemokasia ya Congo"
"Facebook Forum"
"Ripoti mbaya iliyotolewa na wachunguzi wa Umoja wa Mataifa kuhusu hali ya haki za binadamu nchini Libya inaishutumu serikali na makundi ya upinzani kwa kutenda ukiukaji mkubwa bila ya khofu ya kuadhibiwa ambapo huenda uhalifu mwingi dhidi ya ubinadamu"
" Ripoti hiyo itawasilishwa kwa baraza la haki za binadamu la umoja wa Mataifa siku ya Jumatano"
"Hii ni ripoti ya tatu ya tume huru inayoangazia ukweli kuhusu Libya yenye wanachama watatu tangu ilipoanza kuandika madai ya ukiukaji wa haki za binadamu nchini humo mwaka 2016"
" Wachunguzi wanaona kwamba Libya ni nchi isiyoheshimu sheria ambapo wahalifu wa uhalifu wa kimataifa hawawajibiki kwa matendo yao"
" Hitimisho hili linatokana na mamia ya mahojiano na mikusanyiko ya habari pamoja na ushahidi uliokusanywa kutoka vyanzo tofauti"
"Ripoti ya hivi karibuni inahusisha kipindi cha kuanzia Machi hadi Juni"
" Wachunguzi waliangalia masharti ya kizuizini katika vituo rasmi 27 na vile, visivyo rasmi, ikiwa ni pamoja na magereza ya siri na yake ya ziada ya kisheria"
" Mwenyekiti wa misheni Mohamed Auajjar anasema uchunguzi umebainisha kwamba mifumo ya wazi ya ukiukaji wa haki za binadamu katika maeneo haya yote"
"Facebook Forum"
"David, ambaye ni wakili na mhubiri kanisani, anagombea urais kupitia kwa chama cha Agano"
"Ana matumaini ya kuwa rais wa 5 wa Kenya"
" Mwaure anaamini kwamba ufisadi ndio mzizi wa matatizo yote nchini Kenya na kwamba ufisadi umeenea kila mahali"
" Hivyo, shabaha yake kubwa ni kuangamiza ufisadi"
" Haya ndiyo makuu katika manifesto ya David Mwaure Wahiga"
"Kurejesha pesa zilizoibwa na kufichwa nje ya nchi"
"Mwaure anasema kwamba kuna utakatishaji wa fedha mkubwa sana nchini Kenya kwa kiasi kwamba ziadi ya shilingi za Kenya trilioni 4 zinaingia nchini humo kila mwaka kwa njia ambayo sio halali"
" Utawala wake itahakikisha kwamba kiasi chochote cha pesa kinachoingia Kenya bila kufuata sheria, zitakamatwa na kuwa mali ya serikali"
" Anaaini kwamba kiasi cha shilingi bilioni mbili hupotea kila siku kutoka serikalini kutokana na ufisadi"
" Kwa jumla, kila mwaka Kenya hupoteza shilingi trilioni 5"
" Amesisitiza kwamba changamoto za uchumi zinazowakumba Kenya, zinatokana na ufisadi unaoendeshwa kwa kiasi kikubwa na wanasiasa na vioongozi serikalini"
"Kufanyia mabadiliko makubwa wizara ya kilimo"
"Kando na kuwa rais, David Mwaure amesema kwamba atakuwa Waziri wa kilimo"
" Lengo kubwa la kujitwika jukumu la kusimamia wizara ya kilimo ni kutaka kupambana vikamilifu na kile ametaja kama ufisadi ambao umekithiri na kuangamiza kilimo nchini Kenya"
"“Hii leo hatuwezi kuzalisha chakula cha kutosha kulisha taifa"
" Rais atakuwa Waziri wa kilimo"
" Hililitawezekana kwa kubadilisha katiba ya Kenya na kusafisha kabisa uchafu ulio katika wizara hiyo"
”
"Manifesto ya Mwaure inasema kwamba endapo atachaguliwa kuwa rais, kila mfanyakazi katika wizara hiyo atafanyiwa uchunguzi maalum"
"Waliokuwa mawaziri na katibu wa kudumu katika wizara ya kilimo watachunguzwa wote, sawa na mashirika yote yanayosimamia kilimo nchini Kenya"
"Uagizaji wa chakula kama nafaka, nyama, mayai, mafuta ya kupika na vyakula vingine ambavyo vinaweza kuzalishwa Kenya, utapigwa marufuku mara moja ili kuinua motisha na mapato ya wakulima walio ndani ya Kenya"
" “Tutakula chakula chetu ambacho tumezalisha wenyewe"
"” Amesema Mwaure"
"Sehemu za Kenya ambazo hazipati mvua ya kutosha kila mwaka, zitajihusisha na kilimo cha umwagiliaji maji, shirika la huduma kwa vijana NYS litakuwa na jukumu la kuzalisha chakula kwa niaba ya serikali"
"“Nitafufua mikakati ya kutafuta soko kwa wakulima hasa zao la majani chai na kahawa"
" Kando na hayo, tutazindua viwanda vya kutengeneza mbolea ili tuachane na uagizaji wa mbolea ambao wanasiasa wanatumia kuendeleza ufisadi na kuibia nchi"
"” Amesema Mwaure, akiongezea kwamba mashirika ya serikali kama ya kusimamia uhifadhi wa nafaka, la kusimamia kilimo cha majani chai miongoni mwa mashirika mengine yataongozwa na watu waliochakuliwa na wakulima"
”
"Ufisadi katika sekta ya afya"
"Mara tu baada ya kuapishwa, endapo atashinda kiti cha urais, mgombea David Mwaure ameahidi kufutilia mbali zabuni zote ambazo serikali ya sasa imefanya na serikali zingine au kampuni mbalimbali kuhusiana na uagizaji wa vifaa vya matibabu au dawa"
" Marufuku hiyo itazingatia Zaidi zabuni ambazo ziemtajwa kufanyika katika mazingira ya ufisadi"
"Wizara ya afya itafanyiwa ukaguzi wa kina, wafanyakazi wake kuchunguzwa na kutambua namna walivuopata mali walizo nazo hasa wafanyakazi wanaosimamia bima ya afya ya kitaifa NHIF"
"“Serikali yangu itaanzisha tume ya kitaifa kusimamia sekta ya afya na kuhakikisha kwamba gharama ya matibabu inashuka katika hospitali zote hata za kibinafsi"
”
"Wataalam pekee kusimamia sekta ya elimu"
"Manifesto ya David Mwaure inasema kwamba serikali yake itapiga marufuku hatua zote za kubadilisha mfumo wa elimu zinazofanywa kiholela bila kupata ushauri wa kina na unaofaa kabisa kutoka kwa wataalam wa elimu na kwamba wizara yote ya elimu itasimamiwa na watu waliosomea namna ya kusimamia sekta ya elimu pekee"
"“Serikali yangu itahakikisha kwamba kila mwanafuzi anasoma bila kulipa karo yoyote katika ngazi zote kutoka shule ya msingi hadi chuo kikuu"
" Kampuni au mashirika yanayotoa mafunzo kwa wanafunzi wanaomaliza masomo au wanaokaribia kumaliza masomo, na baadaye kuwaajiri, yatapunguziwa kodi au kupata msamaha wa kodi kwa mda Fulani"
”
"Mkaguzi mkuu wa serikali kupata mamlaka ya kufungua kesi "
"Ili kupamabana vilivyo na kesi za uhalifu na ufisadi, Mwaure ameweka agano na wakenya kwamba atatenga kiasi cha kutosha cha pesa kwa idhara ya mahakama ili kuhakikisha kwamba majaji wa kutosha wanaajiriwa, kesi zote za uhalifu na ufisadi zinasikilizwa katika mda usizidi miezi mitatu"
"Mkaguzi mkuu wa serikali atakuwa na mamlaka ya kufungua kesi mahakamani endapo anagundua ubadhirifiu wa aina yoyote na tume ya kupambana na ufisadi itakuwa na mamlaka ya kuendesha kesi mahakamani"
"Sheria kulazimisha mashirika kuwaajiri vijana na kupewa nafasi ya juu katika utoaji wa zabuni "
"Kwa kuzingatia kwamba Zaidi ya robo tatu ya idadi ya watu nchini Kenya ni vijana, ambao wamekuwa wakilalamika kwamba hawapati nafasi za kazi serikalini, Mwaure ameahidi kwamba endapo atakuwa rais wa tano wa Kenya, atahakikisha kwamba sehria imetungwa kulazimisha mashirika yote na viwanda nchini humo, yanaajiri vijana"
" Wanawake wanaojihusisha na biashara watapata msahama wa kodi inavyostahili na kupewa nafasi ya mbele katika utoaji wa zabuni za serikali"
"“Tabia ya sasa ambapo walio serikali wanatoa zabuni kw awatu wa jamii zao na marafiki, itakoma mara moja"
" Haitawahi kutokea tena"
"” Ameahidi Mwaure"
"Ukaguzi wa mapato ya wakusanyaji ushuru, kukuza viwanda"
"Maafisa wanaofanya kazi katika mamlaka ya kukusanya ushuru nchini Kenya, wametuhumiwa mda mrefu kwa ufisadi na kupelekea Kenya kupoteza mabilioni ya pesa kila mwaka"
" Manifesto ya Mwaure inasema kwamba hakuna mfanyakazi wa mamlaka hiyo ataruhusiwa kufanya kazi bila kuchunguzwa na kufanyiwa ukaguzi mkubwa namna alivyopata mali zake"
"“mafisadi katika mamalaka ya kukusanya ushuru husababishia Kenya hasara ya shilingi bilioni 200 kila mwaka"
" Tutawachunguza namna walivyoapata mali zao"
”
"Bidhaa zote zinazoagizwa kutoka nje ya Kenya zitawekewa kiwango cha juu Zaidi cha ushuru ili kukuza viwanda na bidhaa zinazoliswa ndani ya Kenya"
" Hilo pia, Mwaure anaamini kwamba litaziba mwanya zote za ufisadi"
"Mali iliyoibwa kurejeshwa kwa lazima"
"Mgombea huyo wa chama cha Agano, ameahidi kuunda tume maalum ya kurudisha mali yote ya serikali iliyoibwa"
" Tume hiyo itafanya kazi na tume ya ufisadi ili kuwanasa watu walioiba mali ya serikali"
"“Mda wa miei sita utatolewa kwa watu walioiba mali ya serikali kurudisha ili waepuke kukamatwa na kushitakiwa"
" Wasipofanya hivyo mahakama maalum ya uhalifu wa kiuchumi, ambayo tutaunda, itawahukumu katika kikao kitakachofanyika ndani ya mda wa miezi 3"
"” Inasema manifesto ya Mwaure"
"Ushoja, Usagaji na utoaji mimba"
"Manifesto ya chama cha Agano inasema kwamba endapo kitaunda serikali, kitahakikisha kwa vyovyote vile kwamba Maisha yanalindwa kutoka wakati mama anapata uja uzito"
"Pia chama hicho kitahakikisha kwamba hakuna ndoa kati ya mwanamme na mwanamme au mwanamke na mwanamke inafanyika nchini Kenya"
" Ndoa au uhusiano wa kimapenzi utakuwa kati ya mwanamme na mwanamke"
"Vijiji kuamua miradi serikali inastahili kutekeleza"
"Mwaure anaahidi wakenya kwamba kila familia itakuwa na angalau mtu mmoja ambaye ameajiriwa na kupata mshahara mzuri, kodi ya mishahara kupunguzwa kwa silimia 40, kiasi cha pesa kwa serikali za kaunti kuongezwa kwa asilimia 40, gavana wa jiji kuu la Nairobi kuteuliwa na rais na kujumulisha katika baraza la mawaziri, kuimarisha ushirikiano wa kidiplomasia kati ya Kenya na jumuiya ya Afrika mashariki, umoja wa Afrika na jumuiya ya kimataifa, vijiji kuamua aina ya miradi inayostahili kutekelezwa na wala sio serikali kuu au za kaunti kufanya uamuzi huo, mikataba yote kati ya serikali nan chi zingine au mashirika hasa ujenzi wa reli SGR, barabara kuu na bandari kuwekwa wazi kwa wakenya"
"Nguzo 12 za chama cha Agano"
"Agano kulinda katiba"
"Agano kulinda familia"
"Agano kuboresha Maisha ya vijana"
"Agano kutoa ajira na zabuni za serikali kwa vijana"
"Agano kuboresha na kulinda haki za walemavu"
"Agano kuimarisha ukuaji wa kila kaunti kwa kuongeza pesa kwa kaunti hizo kutoka serikali kuu"
"Agano kuboresha maslahi na mazingira kwa wafanyakazi"
"Agano la kuboresha mazingira ya kufanya biashara"
"Agano kuhakikisha kwamba uchumi wa Kenya unakua kwa haraka"
"Agano kwa taasisi za kidini"
"Agano la kulinda mazingira"
"Agano la kushirikiana na jamii ya kimataifa"
"“Tuhakikishe kwamba tubadilisha kabisa namna nchi inavyoendeshwa"
" Tubadilsihe uongozi"
" Tubadilishe namna serikaliinavyoendeshwa"
" Tubadilishe sheria na siasa za sasa"
" Agano letu ni kuleta mabadiliko"
"” Inasema manifesto ya mgombea urais David Mwaure"
"Imetayarishwa na Kennes Bwire, VOA, Washington DC"
" "
"Facebook Forum"
"Kati yao ni waandishi wa habari kadhaa wenye weledi ambao walitafuta hifadhi nchini Thailand"
"Baadhi tangu wakati huo wameondoka au kwenda kuishi kwingineko, lakini wengine walibakia Thailand, wakiishi kwa hofu ya polisi kuwakamata au kuwarejesha Myanmar"
"“Hadhi yao ya ukazi wa muda mrefu ni changamoto kubwa sana ya kuwa uhamishoni, wala haijalishi mahali gani wako,” mwandishi wa muda mrefu wa Myanmar Aung Naing Soe, hivi sasa anaishi Thailand, alisema katika mahojiano"
"Juhudi kadhaa zimeanzishwa na jumuiya za vyombo vya habari nchini Thailand kwa ajili ya waandishi wa habari wanaotokea Myanmar, wakiwapa msaada wa kifedha na wa kisheria ili waweze kuendelea kuendesha operesheni zao za habari hapa, au angalau waepuke kusumbuliwa na mamlaka husika"
"Aung Naing Soe, hata hivyo, ambaye ana uzoefu na waandishi walioko uhamishoni, alisema mengi yanaweza kufanywa"
"“Itakuwa ni jambo jema endapo kuna taasisi zozote zinazoweza kuwasaidia kupata hadhi ya kisheria ya uhamiaji kwa kuwasaidia kupata ukaazi katika nchi ya tatu kuliko kuwasaidia kurejea kupitia mpaka wa Thailand-Myanmar kisheria,” alisema"
"“Waandishi wengi wa Myanmar walioko uhamishoni hawana nyaraka halali hivyo wanahitaji kupumzika na pia msaada wa matibabu ya afya ya akili"
”
"Bila ya kujua nani atafuatia"
"Thailand imekuwa ni kituo kikuu na sehemu ya mpito kwa wale wanaokimbia ghasia huko Myanmar kwa miongo kadhaa"
" Mapinduzi ya mwaka jana yalileta wimbi jipya la wakimbizi, wakiwemo waandishi, licha ya wanaofuatilia kusema ni vigumu kusema wangapi bado wako nchini Thailand"
"“Baadhi waliondoka mapema, kama Machi 2021,” Johanna Son, ambaye anaendesha Reporting ASEAN, mtandao unaofuatilia matukio ya haki za raia huko Myanmar na eneo hilo, alisema"
" “Wengine walijaribu kufanya iwezekane, baadhi waligundua kuwa haiwezekani au siyo busara kubakia na kubahatisha maisha yao"
”
"Chavarong Limpattamapanee, rais wa Baraza la Habari la Taifa la Thailand alikadiria kuwa waandishi wa habari takriban 180 waliokuwa wamekimbia mapinduzi mwaka 2021 wako Thailand, wengi wao wako kaskazini, katika maeneo ya mpakani kama vile Mae Sot"
"“Na karibu wote kati yao wanaogopa sana, kugunduliwa na kukamatwa,” amesema"
"Thailand haijasaini Mkataba wa Wakimbizi wa Umoja wa Mataifa, ambao unazikataza serikali kuwarejesha wakimbizi katika nchi zao kama wanakabiliwa na vitisho kwa uhai wao"
"“Wale walioingia Thailand kisheria na wanataka kubakia wanakabiliwa na changamoto kubwa ya kuendelea kuwa na hadhi ya kisheria,” Phil Robertson, naibu mkurugenzi wa shirika la Human Rights Watch, kitengo cha Asia, amesema"
" “Wakati wengine waliokuwa wamevuka kirahisi mpakani wanakabiliwa na vitisho vya kukamatwa kwa kuingia kinyume cha sheria, na kuna uwezekano wa kurejeshwa Myanmar, wakati wowote"
" "
" "
"Facebook Forum"
"Katika maadhimisho ya siku ya Uhuru wa Habari Duniani, waandishi na watetezi wa haki za binadamu wameonya kuhusu vitisho kwa uhuru wa habari na demokrasia kwa kutoa habari za uongo, hotuba za chuki na propaganda kupitia teknolojia ya digitali"
"Katika tukio maalum kuadhimisha siku hiyo , mkuu wa haki za binadamu katika Umoja wa Mataifa, Michelle Bachelet alitoa heshima kwa ushujaa na azma ya waandishi wa habari ambao wanaendelea kufanya kazi huku wakikabiliwa na ongezeko la manyanyaso, vitisho, na hatari kwa maisha yao"
"Bachelet alielezea kuwa mwaka jana waandishi wa habari 55 waliuwawa"
" Mwaka huu, anasema waandishi wa habari sita na mfanyakazi mmoja kwenye chombo cha habari aliuliwa huko Mexico na waandishi wa habari wengine 12 wameuawa nchini Ukraine tangu Russia ilipoivamia nchi hiyo hapo Februari 24 ameonya kuhusu ongezeko la nyenzo za upelelezi, kama vile Pegasus au Candiru, ambavyo vinaingilia kwa ndani vifaa vya watu na maisha yao"
"“Matumizi ya udukuzi katika mitandao umepelekea kukamatwa, kutishiwa na hata kuuawa kwa waandishi wa habari"
" Imehatarisha vyanzo vyao"
" Inaziweka hata familia zao katika hatari"
" Kukabiliana na hatari hizi, waandishi wa habari mara nyingi wanachukua njia hatari za kujizuia"
”
"Mshindi wa tuzo ya mwaka ya Amani ya Nobel, mwandishi wa habari wa Russia, Dmitry Muratov, anasema Russia inakabiliwa na mustakbali uliovunjika kwasababu ya Rais Vladimir Putin"
" Anasema uharibifu wa vyombo huru chini ya utawala wa Putin, na propaganda dhidi ya Ukraine, zimekuwa ni muhimu katika kuchochea uvamizi wa Russia"
"Mshindi mwenza wa tuzo hiyo mwaka jana, mwandishi wa habari wa Ufilipino, Maria Ressa anakiri kuhusu ukandamizaji wa ukweli uliofanywa na Putin ambapo imewezekana kwake kuanzisha vita nchini Ukraine"
"“Bila ya takwimu huwezi kupata ukweli"
" Bila ya ukweli huwezi kupata uaminifu"
" Bila ya uaminifu hatushirikiani uhalisia"
" Hakuna kanuni za sheria"
" Hakuna demokrasia"
" Waandishi wa habari, watetezi wa haki za binadamu – mtu yeyote anashambuliwa, mtu yeyote anaweza kulengwa"
" Sisi hatuna ulinzi katika vita vya habari,” anasema Ressa"
"Ressa anasema propaganda inakuwa na mchango katika kuwatia khofu watu na kuwasilisha takwimu za uongo"
" Anaonya kuwa watu ambao wanaamini uongo ndiyo sahihi, ni watu ambao wanaweza kudhibitiwa"
" Anaonya pale ukweli unapoharibiwa, demokrasia nayo huharibiwa"
" "
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Dunia inapoadhimisha siku ya uhuru wa vyombo vya habari na uhuru wa kujieleza Jumanne, shirika la kutetea haki za waandishi habari la Waandishi wasio na Mpaka RSF linasema mvutano unaongezeka kutokana na vurugu kwenye utoaji wa habari"
"Ripoti ya shirika hilo lenye makao yake mjini Paris inaonya kwamba kutokana na ukosefu wa kanuni za kusimamia utandawazi wa kutoa habari kwenye mitandao kumekuwepo na ongezeko marudufu la habari za uwongo na propaganda, mivutano katika vyombo vya habari na kusababisha migawanyiko ndani ya nchi na kati ya nchi na nchi kwenye kiwango cha kimataifa"
"Ripoti hiyo imeorodhesha pia hali ya uhuru wa habari katika zaidi ya nchi 180, na kati ya nchi zinazoongoza ni zile za Scandinavia za Norway, Denmark Sweden na Filand pamoja na Estonia"
"Na zile zilizoko chini katika orodha ni Korea Kaskazini ikifuatiwa na Eritrea, Iran na Turkmenistan"
"Kwa upande wa nchi za Afrika Ushelsheli ndio inaongoza kwa uhuru wa vyombo vya habari na ni miongoni mwa nchi 7 zenye uhuru wa kuridhisha, ikiwa pamoja na Namibia, Afrika kusini, Cape Verde, Ivory Coast Burkina Faso na Sierra Leone"
"Kwa Afrika mashariki Tanzania imeshuhudia kufunguka kwa uwanja wa uhuru wa habari lakini Kenya kuimarika zaidi katika uhuru huo ikipanda kutoka nafasi ya 102 hadi 62"
" Ripoti inaeleza Rwanda Burundi hali imekuwa nzuri kidogo lakini Uganda ikishuhudia kubanwa kwa uhuru wa kusema na uhuru wa waandishi habari"
" "
"Facebook Forum"
"Hayo uyalijiri huku mshukiwa aliyekamatwa kuhusiana na moto wa awali, akitarajiwa kufikishwa mahakamani"
"Moto wa awali, wa siku ya Jumapili ulisababisha paa la jengo jipya ambako wabunge hufanyia vikao vyao, kuporomoka"
"Paa la jengo la kale, ambalo lilijengwa mnamo mwaka wa 1884, na ambako ndiko vikao vya baraza kuu la bunge hufanyika, pamoja na vile vya Baraza la Kitaifa la Mikoa, pia liliporomoka"
"Bunge lilisema katika taarifa yake kwamba ni malori sita tu kati ya 10 ya zimamoto ambayo sasa yamesalia kwenye eneo la tukio na ilitumainiwa kuwa malori zaidi yangeondolewa baadaye"
"Mwanamume mwenye umri wa miaka 49 aliyeshtakiwa kwa uchomaji moto, na makosa mengine ikiwemo wizi, alitarajiwa kufikishwa mahakamani leo Jumanne"
"Facebook Forum"
"Roegchanda Pascoe alionyesha ushujaa kukabiliana na vitisho vya kuuawa wakati akijaribu kuzuia ghasia za magenge zilizokuwa zimezikumba jamii za makazi ya Cape nje kidogo ya mji wa Cape Town, Afrika Kusini"
" Facia Boyenoh Harris alikabiliwa na manyanyaso wakati akitetea haki za wanawake na ulinzi wa unyanyasaji wa kingono nchini Liberia"
"Wanawake hawa wawili Waafrika kutoka nchi zilizoko kusini mwa jangwa la Sahara ni kati ya darzeni za wanawake wanaopewa heshima na Wizara ya Mambo ya Nje ya Marekani na Tuzo ya Kimataifa ya Wanawake Mashujaa kwa kuonyesha “ujasiri usio wa kawaida, nguvu na uongozi katika kupigania amani, haki, haki za binadamu, uwiano wa kijinsia, na usawa … mara nyingi kwa kuweka maisha yao hatarini na kujitoa mhanga,” kwa mujibu wa taarifa kwa vyombo vya habari"
"Watatambuliwa Jumatatu katika hafla ambayo, kutokana na janga la corona, itawaleta wote hao pamoja kwa njia ya mtandao badala ya kuhudhuria binafsi mjini Washington"
" Waziri wa Mambo ya Nje wa Marekani Antony Blinken ataongoza tafrija hiyo, na mke wa Rais Jill Biden atatoa hotuba"
"Roegchanda Pascoe"
"Pascoe, mwenye umri wa miaka 47, ni mwanaharakati anayefanya kazi kuzuia uhalifu katika nyumba za Cape, jamii maskini nje ya mji wa Cape Town ambako watu wa makabila mbalimbali walilazimishwa kukaa eneo hilo katika miaka 1960 chini ya mfumo wa utawala wa kibaguzi Afrika Kusini"
"Magenge yamekuwa na makazi yao kwa miongo mingi hapo, wakisafirisha dawa za kulevya, silaha, ukahaba na mengine mengi"
" Ghasia zimefanywa “kuwa ni kitu cha kawaida,” Pascoe aliiambia VOA"
"Lakini mwaka 2013, baada ya mvulana mmoja aliyekuwa akicheza nje aliuawa katika mapambano ya risasi, mwanamama huyu alikuwa muasisi mwenza wa Kikundi cha kujitolea cha Usalama cha Manenberg"
" Kilipewa jina la kitongoji ambapo kipo, Kikundi hicho kinatoa elimu kuhusu mfumo wa kisheria wa uhalifu, kinawapatia mafunzo watetezi wa kisheria wa kijamii, na kutoa ushauri nasaha na misaada mingine kwa waathirika wa uhalifu, hususan wanawake na watoto"
" Pascoe anapata posho kupitia mfuko wa msaada kutoka Kikundi cha Kimataifa Kinachopambana na Uhalifu Kimataifa (Global Initiative Against Transnational Organized Crime)"
"Kikundi hicho pia kinafanya usuluishi kati ya magenge mbalimbali, kwa lengo la kutafuta suluhu ya amani kwa mizozo"
"Mwezi Julai 20, 2016, Pascoe na wakazi wengine kadhaa wa Manenberg walishuhudia madai ya shambulizi la genge dhidi ya mwanamme mmoja ambaye alikufa baadaye siku hiyo"
" Pascoe alikuwa ndiye shuhuda pekee kutoa ushahidi katika kesi ya mauaji ya mwaka 2019, akisaidia kumtia hatiani kiongozi wa genge hilo na wengine wawili"
"Siku moja kabla ya kutoa ushuhuda, washambuliaji wasiojulikana walipiga risasi katika nyumba yake"
" Pascoe alikuwa amehamishiwa katika nyumba usalama mapema siku hiyo, lakini watoto wake walikuwa bado wako nyumbani"
" Tangu wakati huo wameungana naye mafichoni, wakihofia kulipiziwa kisasi na magenge hayo"
"“Siwezi kukaa kimya wakati dhulma inatokea kwa kiumbe yeyote,” mwanamama huyo aliiambia VOA juu ya uamuzi wake wa kutoa ushahidi"
" Lakini “athari za ghasia za magenge zimekuwa mbaya sana kwangu mimi"
" … Sitaweza kurejea kuishi katika jamii hiyo"
"Hata hivyo Pascoe amekuwa mvumilivu"
" Kupitia kikundi hicho, anaendelea kusuluhisha migogoro ya jamii na kuwasaidia waathirika wanawake na familia mbalimbali"
" Ameandaa program ya kuzuia na kuingilia kati matukio ya kihalifu kwa vijana walio kaitka mazingira hatarishi"
" Ameandaa mfumo wa “walking bus” kwa wanafunzi kusindikizwa na wazazi wao – aghlabu mama zao ambao hawana kazi"
" Wanalipwa, “wanafundishwa na kupewa ujuzi wa namna ya kutoa huduma ya kwanza dharura,” Pascoe amesema"
"“Ana mikakati ya kustaajabisha ya kuiendeleza jamii yake,” Oscar Nceba Siwali amesema kuhusu Pascoe kupitia barua pepe aliyoituma VOA"
" Anaongoza Shirika la Afrika Kusini la Maendeleo na Ujenzi Mpya, linalohamasisha kujiepusha na ghasia katika baadhi ya jamii zilizoimara nchini humo"
"“Katika warsha za kuzisaidia kuzihusisha taasisi zisizo za kiserikali kufanya kazi pamoja, amekuwa ni msaada mkubwa sana – anaelekeza jinsi ya kusonga mbele lakini pia anakiri [yale] yaliyopita"
”
"Pascoe anatarajia kuchaguliwa kwake kwa tuzo ya Mwanamke Jasiri itawasaidia wengine kutambua kuwa, haijalishi namna ulivyokuwa nyuma, wanaweza kutoa michango yenye kuthaminiwa"
"“Itakuwa na maana kubwa sana kwa viongozi vijana wanawake,” amesema"
"Facia Boyenoh Harris"
"Facia Boyenoh Harris mwanzilishi mwenza wa kikundi cha wanawake, Paramount Young Women Initiative Hivi leo, kinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
" Monrovia, Liberia"
" (Photo courtesy of U"
S
" State Department)"
"Mwaka 2005, Harris alikuwa katika mwaka wa kwanza Chuo Kikuu cha African Methodist Episcopal katika mji mkuu wa Liberia, Monrovia, wakati yeye na baadhi ya wanafunzi wenzake walipoanzisha kikundi cha Vijana Wanawake, Paramount Young Women Initiative"
" Walichangisha fedha kwa ajili ya udhamini wa masomo kuwasaidia wanafunzi wengine wanaohangaika kupata fedha, majukumu ya kifamilia, matatizo ya masomo na mengine mengi"
"Waliongeza warsha"
" “Tulizungumza kuhusu maisha ya familia, masuala ya uchumi wa jamii na uhamaishaji tunaohitaji” wakati Liberia ilipokuwa inaondokana na vita vya wenyewe kwa wenyewe, alisema Harris, mwenye umri wa miaka 39"
" “Tulikuwa na sehemu salama ya kukutana pamoja"
”
"Hivi leo, juhudi hizo zisizokuwa za kibiashara zinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
"Ni kituo kimoja cha wanaharakati kwa Harris, ambaye ni mwandishi wa zamani nchini Liberia, ambayo ina wajibu wa kuongoza juhudi za kuifikia jamii inayoendeshwa na Tume Huru ya Habari ya Liberia"
" Imepewa jukumu kutekeleza Sheria ya Uhuru wa Habari nchini"
"Harris muasisi mwenza wa Kikundi cha Wanawake Liberia na, kama msimamizi wa kijamii, amekuwa akifanya kampeni kupanua wigo wa ushiriki wa kisiasa na hali bora ya usafi"
" Anapambana na manyanyaso ya kijinsia, ikiwemo ubakaji na ukeketaji wa wanawake"
"Nchini Liberia, “tunakabiliana na mfumo dume wenye nguvu kubwa ambao unawakandamiza wanawake,” Harris alisema"
"Rais wa Liberia alitangaza mwaka 2020 ubakaji ni dharura ya kitaifa, na serikali hivi karibuni ilianzisha mawasiliano mubashara ya simu katika kutoa taarifa za uhalifu wa kingono na kijinsia"
"Lakini Waziri wa Jinsia Williametta E"
" Saydee-Tarr, akihutubia Baraza la Seneti la taifa Alhamisi [Machi10], alilalamika juu ya viwango vidogo vya kuripoti na kasi ya pole pole kwa mashtaka ya uhalifu huo"
"“Kuna changamoto nyingi katika mfumo huo,” Harris alisema"
" Polisi mara nyingine wanasema hawana uwezo wa kuchunguza au kufanya ukamataji, au muathirika au ndugu zao hawataki kufungua mashtaka"
" Kesi zinaweza kukwama katika mfumo wa kukabiliana na uhalifu"
"Watu wanahitaji “kupata haki kwa wakati,” Harris alisema"
"Pia anatetea kuwepo uwakilishi sawa katika ofisi za umma"
" Ingawaje Liberia ilikuwa nchi ya kwanza Afrika kumchagua rais mwanamke – Ellen Johnson Sirleaf, rais aliyehudumu tangu mwaka 2006 hadi 2018 – wanawake bado uwakilishi wao uko chini katika ofisi za kuchaguliwa kitaifa"
" Harris ameeleza kuwa Bunge la Liberia, wanawake wana viti 11 kati ya 103 katika Baraza la Wawakilishi na Seneti wawili katika Baraza la Seneti lenye viti 30"
"“Wanawake hawana fursa ya kupata fedha sawa” kwa kulipa ada na kampeni, alisema Harris, akipendekeza kuwepo na hatua za kuwawezesha kupata fedha za kampeni"
"Harris alisema Tuzo ya Ushujaa inawaenzi “ wanawake wa Liberia ambao wamekuwa wakiendelea kufanya kazi ngumu kuhakikisha kuwa ukosefu wa haki unamalizwa” wakati wakiendeleza maendeleo ya nchi"
"Inawakilisha changamoto binafsi, pia: “Nina majukumu makubwa zaidi kufanya zaidi … kuiacha Liberia bora kwa vizazi vitakavyokuja baada ya sisi"
"Programu ya uongozi "
"Zaidi ya sherehe za tuzo zitakazo fanyika kwa njia ya mtandao Jumatatu, mashujaa hao watashiriki katika programu ya uongozi ya kupitia mtandaoni “ kuungana na wenzao wa Marekani na kuimarisha mtandao huo wa kimataifa wa viongozi wanawake,” Wizara ya Mambo ya Nje imesema katika taarifa kwa vyombo vya habari"
" Zaidi wa wanaweka 170 kutoka nchi zaidi ya 80 wametambuliwa kutokana na kazi zao tangu mwaka 2007"
" "
" "
"Facebook Forum"
