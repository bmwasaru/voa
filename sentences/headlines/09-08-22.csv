"
live
Duniani Leo Video Tube
"
"
Mara ya ‘mwisho’ kwa Raila, mara ya kwanza kwa Ruto
"
"
Marekani yatoa msaada wa kijeshi wa dola bilioni 1 kwa Ukraine
"
"
Tshisekedi kujadili na Blinken mvutano kati ya DRC na Rwanda
"
"
Uhuru: Wanasiasa wamefanya watu wa jamii yangu wanichukie bila sababu
"
"
Maafisa wa tume ya uchaguzi wakamatwa baada ya kupatikana katika mikutano ya siri
"
"
IEBC: Uchaguzi wa magavana Mombasa na Kakamega umeahirishwa kutokana na makosa ya picha na majina
"
"
Mahakama ya rufaa yaamuru tume ya uchaguzi Kenya kutumia mfumo wa digitali
"
"
Israel imefungua njia kuingia Gaza
"
"
Waasi wamesaini mkataba na serikali ya Chad
"
"
Wakenya wajitokeza wa wingi ili kupiga kura kwa ajili ya uchaguzi mkuu.
"
"
Vijana wafaidika na kuimarika kwa sekta ya utalii Tanzania
"
"
Matangazo maalum ya saa nzima kuhusu maandalizi ya uchaguzi mkuu Kenya
"
"
Kwa Undani: Tunaangazia ziara ya Blinken Afrika, Uchaguzi mkuu wa Kenya
"
"
Wananchi wa Kenya kumchagua rais wa taifa la Kenya Jumanne
"
"
Ruto na Odinga wahitimisha kampeni za uchaguzi mjini Mombasa
"
"
Wanadiaspora waeleza umuhimu wa uchaguzi mkuu bora Kenya
"
"
MKenya aeleza uongozi utakaochaguliwa lazima utatue kero za wananchi
"
"
MAISHA NA AFYA: Namba za maambukizi ya HIV zinatisha
"
"
ZULIA JEKUNDU: Dereva aliyesababisha kifo cha baba wa Nicki Minaj ahukumiwa jela
"
"
China yakasirishwa na ziara ya Spika wa Baraza la Wawakilishi la Marekani nchini Taiwan
"
"
Mivutano ya kisiasa na kibiashara kati ya Marekani na China imeongezeka
"
"
Baadhi ya Wakenya na raia wa kigeni waondoka nchini kabla ya uchaguzi
"
"
Maafisa wanne wa kusimamia uchaguzi wafukuzwa kazi Kenya
"
"
Uchaguzi Mkuu Kenya : Utamaduni wa siasa za Afrika Mashariki huenda ukachukua sura mpya
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Wanariadha wa Afrika watiafora kwenye mashindano ya Mabingwa wa Riadha Duniani Oregon, Marekani
"
"
Kenyatta ashauri makamu wake ajiuzulu
"
"
Marekani kuwapa tuzo ya heshima wanawake mashujaa wa Afrika
"
"Ukusanyaji maoni na wachambuzi wa siasa wanasema kwamba kinyang’anyiro kikali ni kati ya naibu rais Dr"
" William Ruto na aliyekuwa waziri mkuu Raila Odinga"
"Wapiga kura milioni 22 wamejiandikisha kupiga kura hii leo"
"Raila Odinga mwenye umri wa miaka 77, anagombea urais kwa mara ya tano"
" Ameshindwa mara 4"
" Huenda hii ndio mara yake ya mwisho kugombea nafasi hiyo"
"Hii ni mara ya kwanza kwa Dr"
" William Ruto mwenye umri wa miaka 55 kugombea urais"
"Historia wanayoweka Ruto na Raila katika uchaguzi wa leo"
"Iwapo Dr"
" William Ruto anashinda uchaguzi wa leo, ataingia katika historia kama mgombea wa kwanza wa rais kushinda katika jaribio la kwanza nchini Kenya"
"Iwapo anashindwa, itakuwa mara ya kwanza kwa Ruto kupoteza uchaguzi tangu mwaka 1997 alipogombea kiti cha ubunge cha Eldoret North na kumshinda mfanyabiashara na mwanasiasa maarufu Reuben Chesire"
"Kwa Raila Odinga, iwapo anashinda, atakuwa amevunja laana ya kushindwa katika uchaguzi wa urais ambapo aliwania mwaka 1997, 2007, 2013 na 2017"
"Njia gani kwa Raila akishindwa, Ruto akishinda?"
"Endapo Ruto anamshinda Raila hii leo, itabidi Raila asubiri hadi miaka 5 ijayo, atakapokuwa na umri wa miaka 82 ndipo agombea kwa mara nyingine"
" Hii ndio nafasi pekee aliyo nayo"
" Wachambuzi wa siasa wamesema kwamba akishindwa hii leo, huenda basi kiu yake ya kutawala Kenya itakuwa imemponyoka milele"
"Ruto akishinda, wachambauzi wamesema kwamba kuna uwezekano akatawala Kenya mihula miwili, jumla ya miaka 10"
" Wakati anamaliza mihula miwili, Raila atakuwa na umri wa miaka 87"
"Kampeni ya Raila, Ruto"
"Katika uchaguzi mkuu wa mwaka 2007, 2013 na 2017, kampeni ya Raila ilizingatia sana namna ya kuwasaidia watu maskini na kuhakikisha kwamba raslimali za kitaifa zinagawanywa kwa usawa"
" Raila alijipatia umaarufu mkubwa kutokana na ahadi hizo kwa mamilioni ya wakenya ambao kwa miaka mingi wanahisi kwamba pengo kati ya matajiri na maskini linaendelea kuongezeka"
"Katika uchaguzi huu, Raila ameonekana kutokuwa na ahadi maalum na badala yake, Ruto ametumia mfano wa ahadi alizokuwa akitumia Raila katika miaka iliyopita, na amewaahidi wakenya kwamba atainua uchumi wa Kenya kwa kuzingatia watu wa kipato cha chini"
" Mfumo wake Ruto umefahamika sana Kenya kama ‘bottom up’"
"Raila, kwa kushirikiana na rais Uhuru Kenyatta, amehusishwa zaidi na watu tajiri ‘wasiojali maslahi ya maskini’ nchini Kenya"
"Marafiki na tena maadui kisiasa"
"Raila Odinga na William Ruto walikuwa katika chama kimoja cha Orange Democratic Party wakati wa uchaguzi uliokuwa na ushindani mkali wa mwaka 2007"
"Uhasama wao kisiasa ulianza baada ya Raila kumfuta kazi Ruto kama waziri wa kilimo, wakati huo akiwa waziri mkuu katika serikali ya muungano na aliyekuwa hayati rais Mwai Kibaki"
"Ruto aliunda chama chake cha URP huku Odinga akibaki ODM"
"Baadaye Ruto aliungana na Uhuru Kenyatta na kuunda chama cha Jubilee na kushinda uchaguzi mkuu wa mwaka 2013, 2017 huku Odinga akishindwa"
"Wengine waliokuwa pamoja na Odinga na ambao sasa wanashirikiana na Ruto ni pamoja na Moses Wetangula na Musalia Mudavadi"
"Nani atakuwa rais nan ani atakuwa kiongozi wa upinzani?"
"Tume huru ya uchaguzi na mipaka IEBC ina muda wa siku 7 kuatangaza mshindi wa urais"
" Hii ina maana kwamba IEBC ina muda hadi tarehe Agosti 16 2022 kutangaza mshindi wa urais ambaye ni lazima apate asilimia 50 ya kura zote zilizopigwa, na kura moja ya ziada"
" Ni lazima pia mshindi apate asilimia 25 ya kura katika kaunti 24 kati ya kaunti zote 47"
"Mtu yeyote anaweza kupinga matokeo ya uchaguzi mahakamani na uchaguzi kurudiwa iwapo mahakama itapokea ushahidi wa kutosha kupelekea uchaguzi kufutiliwa mbali"
"Odinga amekuwa mahakamani mara kadhaa kupinga matokeo ya uchaguzi mkuu"
" Alipinga ushindi wa rais Uhuru Kenyatta mwaka 2013 na 2017"
"Facebook Forum"
"Msaada huo wa hivi karibuni unajumuisha risasi zaidi kwa maroketi yanayorushwa kwenye masafa marefu, makombora 1,000 ya kuzima mashambulizi ya vifaru, zana za kivita na magari ya kivita 50 ya matibabu, waziri mdogo wa ulinzi anayehusika na sera Colin Kahl amewambia waandishi wa habari Jumatatu"
"Msaada huo uliotolewa na wizara ya ulinzi umefikia sasa kiwango cha jumla cha dola bilioni 9"
"8 za msaada wa kijeshi wa Marekani tangu rais Joe Biden aingie madarakani mwaka jana, na dola bilioni 11"
"8 tangu Russia ilipodhibiti kinyume cha sheria eneo la Crimea mwaka wa 2014"
"Kahl amesema kwamba Russia imepata hasara kubwa tangu uvamizi wa Ukraine kuanza mwezi Februari, akikadiria kuwa Jeshi la Ukraine liliteketeza kati ya vifaru 3,000 na 4,000 vya Russia na kuua kati ya wanajeshi 70,000 na 80,000 wa Russia"
" "
"Facebook Forum"
"Mvutano ulizuka tena kati ya DRC na jirani yake Rwanda, serikali ya DRC ikiishtumu Rwanda kuunga mkono waasi wa M23, tuhuma ambazo zinakanushwa na serikali ya Rwanda"
"Baada ya ziara yake nchini Afrika Kusini, Blinken anaelekea wiki hii nchini DRC, na baadaye nchini Rwanda"
"Leo Jumanne, Blinken atapokelewa jioni na rais Tshisekedi ambaye “bila shaka atagusia masuala ya ushirikiano wa kimkakati kati ya DRC na Marekani,” ofisi ya rais wa DRC imesema katika taarifa"
"Ofisi hiyo imeongeza kuwa “ripoti ya hivi karibuni ya wataalam wa Umoja wa mataifa kuhusu uvamizi wa wanajeshi wa Rwanda waliojificha katika kundi la M23 itajadiliwa bila shaka"
”
"Facebook Forum"
"Bila kutaja jina la mtu yeyote, Kenyatta amesema kwamba anasikitika kuwa watu wa jamii yake kwa jumla walihadaiwa na baadhi ya wanasiasa na kumchukia, kiasi cha kutotaka kumsikiliza"
"“Watu wangu katika mlima Kenya wamehadaiwa na kuamini kwamba mpango wangu wa mamlaka kuwa mikononi mwa mtu mmoja anayeshinda uchaguzi ni mbaya"
" Lakini sasa, nitakuwa nikicheza na wajukuu zangu huku shida za Kenya zikiendelea kuwepo,” Uhuru amesema wakati wa kikao na waandishi wa habari kutoka mlima Kenya"
"Kikao hicho kwa lugha ya Kikuyu, kilipeperushwa na vyombo vyote vya habari vinavyoeperusha matangazo katika lugha hiyo"
"Amesema kwamba “kutokana na ujinga wao, hawezi kuwasaidia,” na kwamba wakati wa utawala wake, amekuwa akiweka maslahi ya taifa mbele ya maslahi yake binafsi"
"Kura za maoni zinaonyesha Ruto ana ufuasi mkubwa mlima Kenya"
"Ukusanyaji wa maoni unaonyesha kwamba naibu rais William Ruto ana ufuasi mkubwa katika mlima Kenya – Jamii ya Kikuyu – yake Uhuru Kenyatta, licha ya Kenyatta kutaka watu wa jamii yake kumuunga mkono Raila Odinga"
"Kenyatta alimteua wakili wa muda mrefu, aliyekuwa waziri wa sheria Martha Karua kuwa mgombea mwenza wa Raila Odinga ili kuwashawishi wakaazi wa sehemu hiyo kumuunga mkono Raila Odinga lakini ukusanyaji maoni ambao umefanywa na kampuni mbalimbali unaonyesha kwamba hakuna mabadiliko yametokea"
"William Ruto alimteua Rigathi Gachagua kuwa mgombea mwenza"
" Gachagua vile vile anatoka Mlima Kenya"
"Kulingana na tume huru ya uchaguzi na mipaka IEBC, maeneo ya mlima Kenya – jamii ya Uhuru Kenyatta – na Rift Valley – jamii ya William Ruto – ndiyo yanaongoza kwa idadi kubwa ya wapiga kura kote Kenya"
"Rifty Valley lina jumla ya wapiga kura milioni 5"
"3 huku mlima Kenya likiwa na wapiga kura milioni 5"
7
"Changamoto kubwa zilizomkumbana Uhuru akiwa madarakani"
"Rais Uhuru Kenyatta amesema kwamba ukabila ni mojawapo ya changamoto kubwa ambazo amekumbana nazo akiwa madarakani"
" Amesema kwamba amejaribu kuiunganisha nchi hiyo bila kuzingatia ukabila lakini hajafanikiwa na kwamba anatumai kwamba kiongozi atakayeingia madarakani baada yake atafanikiwa"
"Anaamini kwamba jaribio la kubadilisha katiba lililofeli maarufu kama BBI lingesaidia kumaliza ukabila"
" "
" "
" "
" "
"Facebook Forum"
"Maafisa hao wamekamatwa katika kaunti za Homabay, Kisumu na Bungoma"
"Maafisa wengine wanne wa tume hiyo ya uchaguzi wamesimamishwa kazi katika maeneo bunge ya Ndiwa na Webuye mashariki"
"Walikuwa wamekutana kwa siri na wagombea wa kiti cha wawakilishi wa bunge la kaunti, na wagombea wa ubunge"
"Kukamatwa kwao kulifuatia taarifa za wananchi, ambao waliwapeleka kwa polisi"
"Ushahidi wa video uliotolewa kwa polisi, unaonyesha kwamba katika mojawapo ya tukio, naibu wa msimamizi wa kituo cha kupigia kura alikuwa akimshawishi mkubwa wake kukubali “kumsaidia mmoja wa wagombea kupata ushindi"
”
"Baadhi ya maafisa wengine wa tume ya uchaguzi katika kaunti ya Bungoma wametoroka baada ya wenzao kukamatwa nyumbani kwa mmoja wa wagombea"
" Mshukiwa aliyekamatwa anazuiliwa katika kituo cha polisi cha Webuye"
"Facebook Forum"
"Wanasiasa wamekuwa wakidai kwamba uamuzi wa IEBC ulikuwa wa kisiasa kuwafanya wapiga kura kutojitokeza kwa wingi kuwapigia kura"
"Mwenyekiti wa IEBC Wafula Chebukati amesema kwamba uchaguzi wa ugavana katika kaunti za Mombasa na Kakamega, pamoja na uchaguzi wa wabunge katika maeneo ya Kacheliba na Pokot Kusini uliahirishwa kutokana na makosa wakati wa uchapishaji wa karatasi za wapiga kura"
"“Hatufanyi siasa, tunasimamia uchaguzi"
" Waliochapisha karatasi wamekubali kwamba walifanya makosa na wameomba msamaha,” amesema Chebukati"
"Tume ya uchaguzi imesema kwamba picha za wagombea hazikulingana na majina"
"“Kwa sababu hiyo, uchaguzi wa wagombea hao hautafanyika"
" Tarehe mpya itatangazwa kupitia gazeti rasmi la serikali"
"” Chebukati amewaambia waandishi wa habari katika ukumbi wa Bomas, Nairobi Kenya"
"Kampuni ya Lykos, ya Ugiriki, ndiyo iliyopewa zabuni ya kuchapisha karatasi za kura"
"Facebook Forum"
"Badala yake, mahakama hiyo imeiamuru tume ya uchaguzi IEBC kutumia tu daftari la karatasi iwapo mfumo wa digital utakosa kufanya kazi, na hivyo uchaguzi huo ufanyike kwa njia ya digitali"
"Majaji Fred Ochieng, Luka Kimaru na Paul Gachoka, wamesema kwamba chama cha United Democratic Alliance UDA, cha naibu rais William Ruto, kimetoa ushahidi wa kuridhisha kwamba uamuzi wa mahakama ya chini wa kutaka daftari la karatasi litumike, ulikuwa ni makosa"
"Wakili wa chama UDA Elias Mutuma amesema kwamba kuna uwezekano wa kutokea hali ya kuchangangikiwa kuhusu namna ya kutambua wapiga kura wakati wa zoezi hilo"
"Chama cha UDA kimesema kwamba kuna “uwezekano mkubwa wa daftari la karatasi kutumika visivyo kwa vile halina ulinzi wa aina yoyote ikilinganishwa na daftari la digitali"
”
"Muungano wa Azimio, wa waziri mkuu wa zamani, Raila Odinga, pamoja na ofisi ya mwanasheria mkuu wa serikali, walikuwa wameungwa na mahakama ya chini kwamba daftari la karatasi la kuwatambua wapiga kura litumike kwa wakati mmoja na mfumo wa digitali"
"Mwanasheria Mkuu Kihara Kariuki aliiambia mahakama kwamba ni vyema daftari la karatasi liwepo kama mfumo wa pili iwapo mfumo wa digitali utakosa kufanya kazi"
"Lakini chama cha William Ruto kimeiambia mahakama kwamba kuna uwezekano mkubwa kwa wasimamizi wa uchaguzi kupigia kura watu ambao hawajafika kwenye kituo kupiga kura na hakutakuwa na uwezo wowote kujua idadi ya wapiga kura waliojitokeza"
" "
"Facebook Forum"
"Imesema kwamba itafungua njia hizo kwa ukamilifu baada ya hali ya utulivu kurejea"
"Magari ya kusafirisha mafuta yameonekana yakiingia Gaza, kwa mara ya kwanza tangu sehemu hizo zilipofungwa wiki iliyopita, na kupelekea uhaba mkubwa wa mafuta"
"Hatua hiyo inafuatia makubaliano ya kusitisha vita kati ya Israel na wanamgambo wa Palestina na hivyo kumaliza mapigano ya siku tatu"
"Ukanda wa Gaza pia le unakabiliwa na uhaba mkubwa wa umeme, na kituo kikubwa cha kuzalisha umeme kinatarajiwa kuanza tena kufanya kazi baadaye hii leo"
"Facebook Forum"
"Sherehe ya kusaini mkataba huo imehudhuriwa na zaidi ya makundi 30 ya waasi , baada ya mazungumzo ya miezi kadhaa mjini Doha, Qatar"
"Maelezo zaidi hayajabainisha kuhusu namna mkataba huo utakavyotekelezwa na kufuatiliwa ili kuhakikisha kwamba unaheshimiwa"
"Serikali ya mpito, inayoongozwa na Mahamat Idriss Deby, ambaye aliingia madarakani mwaka uliopita baada ya babake, Idirs Deby kuuawa akiwa vitani kupigana na kundi la FACT, imesema kwamba huenda uchaguzi mkuu ukaandaliwa mwaka ujao"
"Serikali hiyo ilikuwa imeahidi kuhakikisha kwamba utawala wa kidemokrasia unarejea nchini humo ndani ya kipindi cha miezi 18, lakini hakuna dalili zinaonekana za kutekelezwa ahadi hiyo"
"Facebook Forum"
"Wakati wagombea wanne wako katika kinyang’anyiro cha nafasi ya juu ya uongozi Kenya, ushindani ni mkali kati ya mgombea wa chama cha United Democratic Alliance (UDA) William Ruto na Raila Amollo Odinga wa chama cha Azimio la Umoja"
"Wageni wanaowasili nchini Uganda kutoka Kenya ni pamoja na Warundi, Wanyarwanda, Waasia, raia wa Marekani, na Uingereza ambao wameliambia gazeti la Monitor kuwa wanahofia kutokea tena kwa ghasia za baada ya uchaguzi kama zile za mwaka 2007 ambazo ziliitikisa Kenya"
"Wakati wa ghasia hizo, zaidi ya watu 10 waliuawa, mamia walijeruhiwa na maelfu kukoseshwa makazi"
"“Ghasia hizo bado zinakumbukwa na Wakenya wengi katika fikra zao"
" Ndiyo sababu watu wanajaribu kuondoka nchini kabla ya uchaguzi,” raia wa Kenya Mr Ramadan Otyeno alisema Jumatatu"
"Baadhi ya sehemu za Kenya zimekuwa chini ya amri ya kutotoka nje na kuna masharti ya kutoka na mikusanyiko ya usiku kabla ya uchaguzi utakao amua rais wa tano wa taifa hilo"
"Bw Ssebbo Ogongo, raia wa Uganda, ambaye amekuwa akiishi katika mji mkuu wa Kenya, Nairobi, kwa miaka kadhaa, Jumamosi usiku alichukua vitu vyake vingi anavyomiliki katika lori kurejea nyumbani"
"Chanzo cha habari hii ni gazeti la Monitor linalochapishwa Uganda"
"Facebook Forum"
"Maafisa wanne wa Tume ya Uchaguzi, ambao waligundulika wanafanya mkutano katika nyumba ya aliyekuwa mjumbe wa Baraza la Wawakilishi la kaunti (MCA) ambaye ni mgombea wa Homa Bay, magharibi mwa Kenya, wamefukuzwa kazi"
"Tume Huru ya Uchaguzi na Mipaka (IEBC) iliwaondoa kazini kwa kutenda makosa ya uchaguzi"
"Afisa wa IEBC anayesimamia uchaguzi Kaunti ya Homa Bay Fredrick Apopa alisema maafisa walifanya makosa kuhudhuria mkutano huo"
"“Huwezi kuwa katika mkutano na wanasiasa wakati sheria inakutaka usiegemee upande wowote,” alisema"
"Bw Apopa alisema maafisa waliripotiwa walikuwa wakikutana na MCA na mgombea ubunge kutoka chama cha kisiasa, kati ya watu wengine"
"Haikujulikana nini kikundi hicho kilikuwa kinajadili"
"Lakini wakazi wa Kanyikela ambao waliuvamia mkutano huo na kuwachukua washukiwa wa kosa hili kwenda kituo cha polisi walidai walikuwa wanapanga namna ya kughushi uchaguzi wa Jumanne"
"Bw Apopa alisema wachunguzi wanatathmini madai hayo na watachukuwa hatua za lazima iwapo washukiwa hao watabainika wamefanya kosa la kiuchaguzi"
"Baadhi ya watu waliohojiwa ni wakazi ambao waliwakamata washukiwa hao na kuwapeleka kituo cha polisi cha Ndhiwa"
"Chanzo cha habari hii ni gazeti la ""The East African"" linalochapishwa Kenya"
"Facebook Forum"
"Ama Naibu Rais William Ruto au kiongozi mkongwe wa upinzani na Waziri Mkuu wa zamani Raila Odinga atakuwa rais wa tano wa Kenya"
"Willian Ruto na Raila Odinga"
"Wawili hao wote ni wa jamii ya wanilote"
" Ni mara ya kwanza Kenya kwa wanaoongoza katika kinyang’anyiro cha kuingia madarakani wote ni wa jazmii ya wanilote"
"Katika ngazi pana zaidi ya Afrika Mashariki, mwaka 1985 nchini Uganda, Milton Obote, ambaye alirejea madarakani kama rais katika uchaguzi uliokuwa na utata mwezi Disemba 1980, aliondolewa madarakani katika mapinduzi ya kijeshi kwa mara ya pili – mara ya kwanza ilikuwa mwaka 1971 katika mapinduzi yaliyoongozwa na Field Marshal Idi Amin"
" Nchini Kenya, Daniel arap Moi alikuwa amezama katika siasa za utawala wa chama kimoja"
"Hayati Daniel Arap Moi"
"Kwa kipindi cha miaka minne na nusu Obote alikuwa madarakani, na kwa mara ya kwanza kulikuwa na viongozi wa jamii wa wanilote madarakani Afrika Mashariki"
"Utamaduni wa udugu umekuwa na athari ya kutosha katika siasa za kieneo na sera za mambo ya nje kwa namna ambayo mara nyingi hazizingatiwi kikamilifu"
" Kwa mfano, Rais Moi alimteua Jenerali Lazaro Sumbeiywo, mwakilishi maalum wa Kenya katika Mamlaka ya Muungano wa Serikali katika Maendeleo – kuongoza mchakato wa amani ya Sudan kati ya m waka 1997 na 1998"
"Baadae alimteua kuwa msuluhishi katika mchakato wa amani uliofanyika Nairobi mwaka 2001"
"Aliendelea kuwepo madarakani na Rais Mwai Kibaki, Jenerali Sumbeiywo alisaidia kuleta nyumbani aina fulani ya Mkataba Kamili wa Amani uliojulikana kama Naivasha Agreement Januari 9, 2005 uliokuwa kati ya wapiganaji wa Sudan People’s Liberation Movement na Serikali ya Sudan"
"Hayati Mwai Kibaki"
"Mkataba huo wa Amani ulimaliza vita vya wenyewe kwa wenyewe vya Sudan vilivyodumu kwa miaka 25"
"Chanzo cha habari hii ni gazeti la ""The East African"" linalochapishwa Kenya"
" "
"Facebook Forum"
"Kati yao ni waandishi wa habari kadhaa wenye weledi ambao walitafuta hifadhi nchini Thailand"
"Baadhi tangu wakati huo wameondoka au kwenda kuishi kwingineko, lakini wengine walibakia Thailand, wakiishi kwa hofu ya polisi kuwakamata au kuwarejesha Myanmar"
"“Hadhi yao ya ukazi wa muda mrefu ni changamoto kubwa sana ya kuwa uhamishoni, wala haijalishi mahali gani wako,” mwandishi wa muda mrefu wa Myanmar Aung Naing Soe, hivi sasa anaishi Thailand, alisema katika mahojiano"
"Juhudi kadhaa zimeanzishwa na jumuiya za vyombo vya habari nchini Thailand kwa ajili ya waandishi wa habari wanaotokea Myanmar, wakiwapa msaada wa kifedha na wa kisheria ili waweze kuendelea kuendesha operesheni zao za habari hapa, au angalau waepuke kusumbuliwa na mamlaka husika"
"Aung Naing Soe, hata hivyo, ambaye ana uzoefu na waandishi walioko uhamishoni, alisema mengi yanaweza kufanywa"
"“Itakuwa ni jambo jema endapo kuna taasisi zozote zinazoweza kuwasaidia kupata hadhi ya kisheria ya uhamiaji kwa kuwasaidia kupata ukaazi katika nchi ya tatu kuliko kuwasaidia kurejea kupitia mpaka wa Thailand-Myanmar kisheria,” alisema"
"“Waandishi wengi wa Myanmar walioko uhamishoni hawana nyaraka halali hivyo wanahitaji kupumzika na pia msaada wa matibabu ya afya ya akili"
”
"Bila ya kujua nani atafuatia"
"Thailand imekuwa ni kituo kikuu na sehemu ya mpito kwa wale wanaokimbia ghasia huko Myanmar kwa miongo kadhaa"
" Mapinduzi ya mwaka jana yalileta wimbi jipya la wakimbizi, wakiwemo waandishi, licha ya wanaofuatilia kusema ni vigumu kusema wangapi bado wako nchini Thailand"
"“Baadhi waliondoka mapema, kama Machi 2021,” Johanna Son, ambaye anaendesha Reporting ASEAN, mtandao unaofuatilia matukio ya haki za raia huko Myanmar na eneo hilo, alisema"
" “Wengine walijaribu kufanya iwezekane, baadhi waligundua kuwa haiwezekani au siyo busara kubakia na kubahatisha maisha yao"
”
"Chavarong Limpattamapanee, rais wa Baraza la Habari la Taifa la Thailand alikadiria kuwa waandishi wa habari takriban 180 waliokuwa wamekimbia mapinduzi mwaka 2021 wako Thailand, wengi wao wako kaskazini, katika maeneo ya mpakani kama vile Mae Sot"
"“Na karibu wote kati yao wanaogopa sana, kugunduliwa na kukamatwa,” amesema"
"Thailand haijasaini Mkataba wa Wakimbizi wa Umoja wa Mataifa, ambao unazikataza serikali kuwarejesha wakimbizi katika nchi zao kama wanakabiliwa na vitisho kwa uhai wao"
"“Wale walioingia Thailand kisheria na wanataka kubakia wanakabiliwa na changamoto kubwa ya kuendelea kuwa na hadhi ya kisheria,” Phil Robertson, naibu mkurugenzi wa shirika la Human Rights Watch, kitengo cha Asia, amesema"
" “Wakati wengine waliokuwa wamevuka kirahisi mpakani wanakabiliwa na vitisho vya kukamatwa kwa kuingia kinyume cha sheria, na kuna uwezekano wa kurejeshwa Myanmar, wakati wowote"
" "
" "
"Facebook Forum"
"Katika maadhimisho ya siku ya Uhuru wa Habari Duniani, waandishi na watetezi wa haki za binadamu wameonya kuhusu vitisho kwa uhuru wa habari na demokrasia kwa kutoa habari za uongo, hotuba za chuki na propaganda kupitia teknolojia ya digitali"
"Katika tukio maalum kuadhimisha siku hiyo , mkuu wa haki za binadamu katika Umoja wa Mataifa, Michelle Bachelet alitoa heshima kwa ushujaa na azma ya waandishi wa habari ambao wanaendelea kufanya kazi huku wakikabiliwa na ongezeko la manyanyaso, vitisho, na hatari kwa maisha yao"
"Bachelet alielezea kuwa mwaka jana waandishi wa habari 55 waliuwawa"
" Mwaka huu, anasema waandishi wa habari sita na mfanyakazi mmoja kwenye chombo cha habari aliuliwa huko Mexico na waandishi wa habari wengine 12 wameuawa nchini Ukraine tangu Russia ilipoivamia nchi hiyo hapo Februari 24 ameonya kuhusu ongezeko la nyenzo za upelelezi, kama vile Pegasus au Candiru, ambavyo vinaingilia kwa ndani vifaa vya watu na maisha yao"
"“Matumizi ya udukuzi katika mitandao umepelekea kukamatwa, kutishiwa na hata kuuawa kwa waandishi wa habari"
" Imehatarisha vyanzo vyao"
" Inaziweka hata familia zao katika hatari"
" Kukabiliana na hatari hizi, waandishi wa habari mara nyingi wanachukua njia hatari za kujizuia"
”
"Mshindi wa tuzo ya mwaka ya Amani ya Nobel, mwandishi wa habari wa Russia, Dmitry Muratov, anasema Russia inakabiliwa na mustakbali uliovunjika kwasababu ya Rais Vladimir Putin"
" Anasema uharibifu wa vyombo huru chini ya utawala wa Putin, na propaganda dhidi ya Ukraine, zimekuwa ni muhimu katika kuchochea uvamizi wa Russia"
"Mshindi mwenza wa tuzo hiyo mwaka jana, mwandishi wa habari wa Ufilipino, Maria Ressa anakiri kuhusu ukandamizaji wa ukweli uliofanywa na Putin ambapo imewezekana kwake kuanzisha vita nchini Ukraine"
"“Bila ya takwimu huwezi kupata ukweli"
" Bila ya ukweli huwezi kupata uaminifu"
" Bila ya uaminifu hatushirikiani uhalisia"
" Hakuna kanuni za sheria"
" Hakuna demokrasia"
" Waandishi wa habari, watetezi wa haki za binadamu – mtu yeyote anashambuliwa, mtu yeyote anaweza kulengwa"
" Sisi hatuna ulinzi katika vita vya habari,” anasema Ressa"
"Ressa anasema propaganda inakuwa na mchango katika kuwatia khofu watu na kuwasilisha takwimu za uongo"
" Anaonya kuwa watu ambao wanaamini uongo ndiyo sahihi, ni watu ambao wanaweza kudhibitiwa"
" Anaonya pale ukweli unapoharibiwa, demokrasia nayo huharibiwa"
" "
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Dunia inapoadhimisha siku ya uhuru wa vyombo vya habari na uhuru wa kujieleza Jumanne, shirika la kutetea haki za waandishi habari la Waandishi wasio na Mpaka RSF linasema mvutano unaongezeka kutokana na vurugu kwenye utoaji wa habari"
"Ripoti ya shirika hilo lenye makao yake mjini Paris inaonya kwamba kutokana na ukosefu wa kanuni za kusimamia utandawazi wa kutoa habari kwenye mitandao kumekuwepo na ongezeko marudufu la habari za uwongo na propaganda, mivutano katika vyombo vya habari na kusababisha migawanyiko ndani ya nchi na kati ya nchi na nchi kwenye kiwango cha kimataifa"
"Ripoti hiyo imeorodhesha pia hali ya uhuru wa habari katika zaidi ya nchi 180, na kati ya nchi zinazoongoza ni zile za Scandinavia za Norway, Denmark Sweden na Filand pamoja na Estonia"
"Na zile zilizoko chini katika orodha ni Korea Kaskazini ikifuatiwa na Eritrea, Iran na Turkmenistan"
"Kwa upande wa nchi za Afrika Ushelsheli ndio inaongoza kwa uhuru wa vyombo vya habari na ni miongoni mwa nchi 7 zenye uhuru wa kuridhisha, ikiwa pamoja na Namibia, Afrika kusini, Cape Verde, Ivory Coast Burkina Faso na Sierra Leone"
"Kwa Afrika mashariki Tanzania imeshuhudia kufunguka kwa uwanja wa uhuru wa habari lakini Kenya kuimarika zaidi katika uhuru huo ikipanda kutoka nafasi ya 102 hadi 62"
" Ripoti inaeleza Rwanda Burundi hali imekuwa nzuri kidogo lakini Uganda ikishuhudia kubanwa kwa uhuru wa kusema na uhuru wa waandishi habari"
" "
"Facebook Forum"
"Roegchanda Pascoe alionyesha ushujaa kukabiliana na vitisho vya kuuawa wakati akijaribu kuzuia ghasia za magenge zilizokuwa zimezikumba jamii za makazi ya Cape nje kidogo ya mji wa Cape Town, Afrika Kusini"
" Facia Boyenoh Harris alikabiliwa na manyanyaso wakati akitetea haki za wanawake na ulinzi wa unyanyasaji wa kingono nchini Liberia"
"Wanawake hawa wawili Waafrika kutoka nchi zilizoko kusini mwa jangwa la Sahara ni kati ya darzeni za wanawake wanaopewa heshima na Wizara ya Mambo ya Nje ya Marekani na Tuzo ya Kimataifa ya Wanawake Mashujaa kwa kuonyesha “ujasiri usio wa kawaida, nguvu na uongozi katika kupigania amani, haki, haki za binadamu, uwiano wa kijinsia, na usawa … mara nyingi kwa kuweka maisha yao hatarini na kujitoa mhanga,” kwa mujibu wa taarifa kwa vyombo vya habari"
"Watatambuliwa Jumatatu katika hafla ambayo, kutokana na janga la corona, itawaleta wote hao pamoja kwa njia ya mtandao badala ya kuhudhuria binafsi mjini Washington"
" Waziri wa Mambo ya Nje wa Marekani Antony Blinken ataongoza tafrija hiyo, na mke wa Rais Jill Biden atatoa hotuba"
"Roegchanda Pascoe"
"Pascoe, mwenye umri wa miaka 47, ni mwanaharakati anayefanya kazi kuzuia uhalifu katika nyumba za Cape, jamii maskini nje ya mji wa Cape Town ambako watu wa makabila mbalimbali walilazimishwa kukaa eneo hilo katika miaka 1960 chini ya mfumo wa utawala wa kibaguzi Afrika Kusini"
"Magenge yamekuwa na makazi yao kwa miongo mingi hapo, wakisafirisha dawa za kulevya, silaha, ukahaba na mengine mengi"
" Ghasia zimefanywa “kuwa ni kitu cha kawaida,” Pascoe aliiambia VOA"
"Lakini mwaka 2013, baada ya mvulana mmoja aliyekuwa akicheza nje aliuawa katika mapambano ya risasi, mwanamama huyu alikuwa muasisi mwenza wa Kikundi cha kujitolea cha Usalama cha Manenberg"
" Kilipewa jina la kitongoji ambapo kipo, Kikundi hicho kinatoa elimu kuhusu mfumo wa kisheria wa uhalifu, kinawapatia mafunzo watetezi wa kisheria wa kijamii, na kutoa ushauri nasaha na misaada mingine kwa waathirika wa uhalifu, hususan wanawake na watoto"
" Pascoe anapata posho kupitia mfuko wa msaada kutoka Kikundi cha Kimataifa Kinachopambana na Uhalifu Kimataifa (Global Initiative Against Transnational Organized Crime)"
"Kikundi hicho pia kinafanya usuluishi kati ya magenge mbalimbali, kwa lengo la kutafuta suluhu ya amani kwa mizozo"
"Mwezi Julai 20, 2016, Pascoe na wakazi wengine kadhaa wa Manenberg walishuhudia madai ya shambulizi la genge dhidi ya mwanamme mmoja ambaye alikufa baadaye siku hiyo"
" Pascoe alikuwa ndiye shuhuda pekee kutoa ushahidi katika kesi ya mauaji ya mwaka 2019, akisaidia kumtia hatiani kiongozi wa genge hilo na wengine wawili"
"Siku moja kabla ya kutoa ushuhuda, washambuliaji wasiojulikana walipiga risasi katika nyumba yake"
" Pascoe alikuwa amehamishiwa katika nyumba usalama mapema siku hiyo, lakini watoto wake walikuwa bado wako nyumbani"
" Tangu wakati huo wameungana naye mafichoni, wakihofia kulipiziwa kisasi na magenge hayo"
"“Siwezi kukaa kimya wakati dhulma inatokea kwa kiumbe yeyote,” mwanamama huyo aliiambia VOA juu ya uamuzi wake wa kutoa ushahidi"
" Lakini “athari za ghasia za magenge zimekuwa mbaya sana kwangu mimi"
" … Sitaweza kurejea kuishi katika jamii hiyo"
"Hata hivyo Pascoe amekuwa mvumilivu"
" Kupitia kikundi hicho, anaendelea kusuluhisha migogoro ya jamii na kuwasaidia waathirika wanawake na familia mbalimbali"
" Ameandaa program ya kuzuia na kuingilia kati matukio ya kihalifu kwa vijana walio kaitka mazingira hatarishi"
" Ameandaa mfumo wa “walking bus” kwa wanafunzi kusindikizwa na wazazi wao – aghlabu mama zao ambao hawana kazi"
" Wanalipwa, “wanafundishwa na kupewa ujuzi wa namna ya kutoa huduma ya kwanza dharura,” Pascoe amesema"
"“Ana mikakati ya kustaajabisha ya kuiendeleza jamii yake,” Oscar Nceba Siwali amesema kuhusu Pascoe kupitia barua pepe aliyoituma VOA"
" Anaongoza Shirika la Afrika Kusini la Maendeleo na Ujenzi Mpya, linalohamasisha kujiepusha na ghasia katika baadhi ya jamii zilizoimara nchini humo"
"“Katika warsha za kuzisaidia kuzihusisha taasisi zisizo za kiserikali kufanya kazi pamoja, amekuwa ni msaada mkubwa sana – anaelekeza jinsi ya kusonga mbele lakini pia anakiri [yale] yaliyopita"
”
"Pascoe anatarajia kuchaguliwa kwake kwa tuzo ya Mwanamke Jasiri itawasaidia wengine kutambua kuwa, haijalishi namna ulivyokuwa nyuma, wanaweza kutoa michango yenye kuthaminiwa"
"“Itakuwa na maana kubwa sana kwa viongozi vijana wanawake,” amesema"
"Facia Boyenoh Harris"
"Facia Boyenoh Harris mwanzilishi mwenza wa kikundi cha wanawake, Paramount Young Women Initiative Hivi leo, kinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
" Monrovia, Liberia"
" (Photo courtesy of U"
S
" State Department)"
"Mwaka 2005, Harris alikuwa katika mwaka wa kwanza Chuo Kikuu cha African Methodist Episcopal katika mji mkuu wa Liberia, Monrovia, wakati yeye na baadhi ya wanafunzi wenzake walipoanzisha kikundi cha Vijana Wanawake, Paramount Young Women Initiative"
" Walichangisha fedha kwa ajili ya udhamini wa masomo kuwasaidia wanafunzi wengine wanaohangaika kupata fedha, majukumu ya kifamilia, matatizo ya masomo na mengine mengi"
"Waliongeza warsha"
" “Tulizungumza kuhusu maisha ya familia, masuala ya uchumi wa jamii na uhamaishaji tunaohitaji” wakati Liberia ilipokuwa inaondokana na vita vya wenyewe kwa wenyewe, alisema Harris, mwenye umri wa miaka 39"
" “Tulikuwa na sehemu salama ya kukutana pamoja"
”
"Hivi leo, juhudi hizo zisizokuwa za kibiashara zinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
"Ni kituo kimoja cha wanaharakati kwa Harris, ambaye ni mwandishi wa zamani nchini Liberia, ambayo ina wajibu wa kuongoza juhudi za kuifikia jamii inayoendeshwa na Tume Huru ya Habari ya Liberia"
" Imepewa jukumu kutekeleza Sheria ya Uhuru wa Habari nchini"
"Harris muasisi mwenza wa Kikundi cha Wanawake Liberia na, kama msimamizi wa kijamii, amekuwa akifanya kampeni kupanua wigo wa ushiriki wa kisiasa na hali bora ya usafi"
" Anapambana na manyanyaso ya kijinsia, ikiwemo ubakaji na ukeketaji wa wanawake"
"Nchini Liberia, “tunakabiliana na mfumo dume wenye nguvu kubwa ambao unawakandamiza wanawake,” Harris alisema"
"Rais wa Liberia alitangaza mwaka 2020 ubakaji ni dharura ya kitaifa, na serikali hivi karibuni ilianzisha mawasiliano mubashara ya simu katika kutoa taarifa za uhalifu wa kingono na kijinsia"
"Lakini Waziri wa Jinsia Williametta E"
" Saydee-Tarr, akihutubia Baraza la Seneti la taifa Alhamisi [Machi10], alilalamika juu ya viwango vidogo vya kuripoti na kasi ya pole pole kwa mashtaka ya uhalifu huo"
"“Kuna changamoto nyingi katika mfumo huo,” Harris alisema"
" Polisi mara nyingine wanasema hawana uwezo wa kuchunguza au kufanya ukamataji, au muathirika au ndugu zao hawataki kufungua mashtaka"
" Kesi zinaweza kukwama katika mfumo wa kukabiliana na uhalifu"
"Watu wanahitaji “kupata haki kwa wakati,” Harris alisema"
"Pia anatetea kuwepo uwakilishi sawa katika ofisi za umma"
" Ingawaje Liberia ilikuwa nchi ya kwanza Afrika kumchagua rais mwanamke – Ellen Johnson Sirleaf, rais aliyehudumu tangu mwaka 2006 hadi 2018 – wanawake bado uwakilishi wao uko chini katika ofisi za kuchaguliwa kitaifa"
" Harris ameeleza kuwa Bunge la Liberia, wanawake wana viti 11 kati ya 103 katika Baraza la Wawakilishi na Seneti wawili katika Baraza la Seneti lenye viti 30"
"“Wanawake hawana fursa ya kupata fedha sawa” kwa kulipa ada na kampeni, alisema Harris, akipendekeza kuwepo na hatua za kuwawezesha kupata fedha za kampeni"
"Harris alisema Tuzo ya Ushujaa inawaenzi “ wanawake wa Liberia ambao wamekuwa wakiendelea kufanya kazi ngumu kuhakikisha kuwa ukosefu wa haki unamalizwa” wakati wakiendeleza maendeleo ya nchi"
"Inawakilisha changamoto binafsi, pia: “Nina majukumu makubwa zaidi kufanya zaidi … kuiacha Liberia bora kwa vizazi vitakavyokuja baada ya sisi"
"Programu ya uongozi "
"Zaidi ya sherehe za tuzo zitakazo fanyika kwa njia ya mtandao Jumatatu, mashujaa hao watashiriki katika programu ya uongozi ya kupitia mtandaoni “ kuungana na wenzao wa Marekani na kuimarisha mtandao huo wa kimataifa wa viongozi wanawake,” Wizara ya Mambo ya Nje imesema katika taarifa kwa vyombo vya habari"
" Zaidi wa wanaweka 170 kutoka nchi zaidi ya 80 wametambuliwa kutokana na kazi zao tangu mwaka 2007"
" "
" "
"Facebook Forum"
