"
live
Duniani Leo Video Tube
"
"
Mjadala wa kitaifa Chad kuendelea kwa siku 10 zaidi
"
"
UN yasema wanawake 131 walibakwa Sudan Kusini ndani ya kipindi cha miezi tatu
"
"
Wadau waonya kuhusu ukosefu wa chakula Afrika endapo hatua hazitachukuliwa
"
"
Liz Truss achukua wadhifa wa waziri mkuu mpya wa Uingereza
"
"
Maafisa wa ICC wafika Guinea kuangalia maandalizi ya kesi ya mauaji ya 2009
"
"
Liz Truss ndiye Waziri Mkuu mpya wa Uingereza
"
"
Mvua zasababisha mafuriko makubwa Chad
"
"
Mamia ya watoto wafariki katika vituo vya lishe nchini Somalia
"
"
Ahadi za Dr. William Ruto zilizompa ushindi dhidi ya Raila Odinga
"
"
Alfajiri
"
"
Serena Williams akumbukwa kwa umahiri wake
"
"
Wakimbizi wa DRC waliokimbilia Uganda wafukuzwa
"
"
Kwa Undani
"
"
Duniani Leo
"
"
Changamoto za wauza miraa Kenya na athari ya bidhaa hiyo kwa binadamu
"
"
Raila Odinga asema anaheshimu uamuzi wa mahakama
"
"
Mahakama ya Juu Kenya yaidhinisha ushindi wa William Ruto kuwa Rais wa tano
"
"
Monkeypox yaendelea kusumbua DRC
"
"
Ulimwengu wamkumbuka Princess Diana
"
"
Biden aeleza masikitiko yake juu ya mashambulizi mapya dhidi ya FBI
"
"
Uchaguzi Mkuu Angola 2022: Kumbukumbu ya Daftari la Mwandishi
"
"
Uchaguzi Mkuu 2022: Mahakama ya Juu Kenya yaanza kusikiliza kesi nane zinazopinga ushindi wa Ruto
"
"
Kenya: Odinga asema ataheshimu maamuzi ya mahakama
"
"
Majaji maarufu wa Afrika wawasili Kenya kufuatilia kesi ya kupinga matokeo ya uchaguzi
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Uchaguzi Mkuu Angola August 24 2022: Vuguvugu la uchaguzi linaendelea
"
"
Kenyatta ashauri makamu wake ajiuzulu
"
"
Marekani kuwapa tuzo ya heshima wanawake mashujaa wa Afrika
"
" Kwa mujibu wa shirika la habari la AFP, mjadala huo wa kitaifa unaohusisha makundi mbali mbali kwa lengo la kurejesha utawala wa kiraia ulianza mwezi uliopita, ukipangwa kumalizika Septemba 20"
" Tarehe ya mwisho sasa imesogezwa hadi Septemba 30"
" Mazungumzo hayo yameahirishwa mara kadhaa hapo mbeleni baada ya makundi yenye silaha pamoja na makundi ya upinzani kususia, yakidai kwamba mazungumzo hayo ni kati ya serikali na washirika wake wa karibu"
"Rais wa Chad Mahamat Idriss Deby Itno anaongoza baraza la kijeshi lenye wajumbe 15, baada ya kuchukua madaraka, kufuatia kifo cha baba yake wakati akiwa kwenye uwanja wa vita dhidi ya waasi Aprili 2021"
" Kiongozi huyo amebuni mjadala wa kitaifa kwa nia ya kuitisha uchaguzi huru na wa kidemokrasia katika kipindi cha miezi 18"
" Kikao hicho hicho kufikia sasa hakijapiga hatua kubwa kuelekea kwenye malengo yake"
"Facebook Forum"
"Ripoti hiyo inaongeza kusema kwamba karibu raia 200 wameuwawa kwenye jimbo lililotatizika la Unity, katika muda wa miezi mitatu"
" Mashirika hayo mawili yameorodhesha ukiukwaji wa haki za kimataifa za binadamu pamoja na sheria za kimataifa za haki za binadamu kwenye jimbo la Unity nchini humo"
" Ukatili huo unasemekana kutokea wakati wa mapigano kati ya vikosi vya serikali vikishirikiana na makundi rafiki yenye silaha, dhidi ya vile vya SPLM/IO ambavyo ni vitiifu kwa makamu wa rais Riek Machar"
"UNMISS imesema kwamba ripoti hiyo inaangazia kati ya Februari 11 na Mei 31 mwaka huu kwenye kaunti 3 za jimbo la Unity za Koch, Leer na Mayendit"
" UNMISS ilisema Aprili kwamba takriban watu 72 waliuwawa Sudan kusini, huku wasichana 64 pamoja na wanawake wakibakwa kati ya Februari na Aprili kwenye kaunti ya Leer kwenye jimbo la Unity"
"Facebook Forum"
"Kauli hii imetolewa mjini Kigali wakati wa ufunguzi wa mkutano wa siku nne unaahudhuriwa na viongozi wakuu wakiwemo marais na wakuu wa serikali"
"Africa Green Revolution Forum ni mkutano mkubwa ambao unazungumzia umuhimu wa waafrika katika bara hilo kushirikiana ili kukabiliana na changamoto zinazopatikana kwenye mfumo mzima wa uzalishaji chakula barani Afrika"
"Wajumbe wengi wanaohudhuria mkutano huu ni viongozi wenye sauti katika nyanja mbalimbali zikiwemo serikali na mashirika ya kimataifa kuhusu kilimo,uwekezaji na fedha lakini wote kwa pamoja wamesema kwamba kwa kawaida Afrika imekuwa na changamoto kwenye suala zima la uzalishaji wa chakula cha kutosha"
" Lakini kwa wakati huu dunia inapokabiliwa na mizozo ya kivita maafa na mabadiliko ya hali hewa hali imezidi kuwa mbaya"
"Haile Mariam Desalegne aliwahi kuwa waziri mkuu wa Ethiopia, kwa sasa ni mwenyekiti wa bodi ya wakurugenzi wa AGRF jukwaa la kilimo na chakula Afrika anasema kwamba mikakati ya haraka inahitajika"
"‘’Tunaihitaji sasa hivi tofauti na hilo Afrika itakuwa kwenye hatari kubwa ya kuwa bara pekee duniani litakalokuwa na baa la njaa ifikapo mwaka 2030"
" Uwiano wa bei ya vyakula umepanda na kufikia kwenye cha asilimia 42 tangu kuripuka kwa janga la Covid-19"
" Na kwa kuendelea kuwepo na athari za mabadiliko ya hali ya hewa, mafanikio madogo yaliyokuwa yamepatikana kwa usalama wa chakula yanaendelea kudidimia kwa namna mahsusi katika bara letu la Afrika,’’ anasema Haile Mariam"
"Mkutano huu unafanyika ikiwa zimebaki takribani siku chache kabla mkutano wa baraza kuu la Umoja wa Mataifa, na wadau wanasema Afrika inatakiwa kwenda kwenye mkutano huo wakiwa na sauti moja"
" Dr Agnes Kalibata ni mkurugenzi mkuu wa jukwaa hili la kilimo na chakula maarufu kama AGRF"
"‘’Wiki hii kuhusu mgogoro wa chakula inakuja kwenye maandalizi ya mkutano wa baraza kuu la Umoja wa Mataifa na watu watalizungumzia jambo hili, tunataka Afrika iwe na msimamo wake kabla ya kwenda kwenye mkutano huu"
" Wakati tukijiandaa na mkutano wa mazingira wa COP 27 ambapo tunazungumzia uthabiti wa mfumo wa mazingira, sisi katika mkutano huu tunachukua msimamo gani? Tuchukue nafasi hii kama fursa ya sisi waafrika kuwa na msimamo wa pamoja wa jinsi gani tunakwenda kujikwamua kwenye migogoro hii,’’ anasema Dr"
" Agnes Kalibata"
"Rwanda ambayo ni mwenyeji wa mkutano huu imesema kwamba ""ili mikakati hii ifanikiwe ni lazima kila nchi na serikali kulifanya suala la usalama wa chakula,mazingira na kukabiliana na mabadiliko ya hali ya hewa liwe kipaumbele katika kuleta suluhu ya matatizo haya"""
" Waziri mkuu wa Rwanda Dr Edouard Ngirente alisema"
"Rais Paul Kagame anasema ‘’kwa kuwa tunajadili mfumo wa chakula ngoja niwape taarifa kuhusu kile tunachokifanya sisi kama Rwanda kwa kifupi, tangu mwaka 2008 wakati wa msukosuko wa kiuchumi Rwanda imewekeza kwa kiasi kikubwa kwenye matumizi ya teknolojia kwenye kilimo cha kisasa"
" Na tunapojitahidi kufikia lengo la usalama wa chakula Rwanda inaendelea kuweka nguvu kwenye mikakati mingine"
’’
"Mkutano huu wa siku nne unahudhuriwa na marais wa nchi,manaibu rais, viongozi wa zamani serikalini pamoja na wakurugenzi wakuu wa mashirika ya fedha ulimwenguni"
" Tanzania imewakilishwa na makamu wake wa Rais Dr"
" Phillip Isdor Mpango"
"Sylivanus Karemera Sauti ya Amerika-Kigali"
" "
"Facebook Forum"
"Johnson aliwasilisha rasmi kujiuzulu kwake kwa Malkia Elizabeth II katika eneo lake la Balmoral huko Scotland, ambapo malkia alimteua Truss kama waziri mkuu"
"Truss mwenye umri wa miaka 47 anakuwa mwanamke wa tatu kuongoza nchi hiyo na waziri mkuu wa nne wa Uingereza katika kipindi cha miaka sita"
"Alishinda katika kura ya ndani ya chama Jumatatu, akimshinda Waziri wa zamani wa Fedha Rishi Sunak"
"Baada ya ushindi wake kutangazwa, Truss aliuambia mkutano wa chama, ""Nilifanya kampeni kama M-Conservative, na nitatawala kama Mconservative"
" "
" "
"Facebook Forum"
"Maafisa wa mahakama ya kimataifa ya uhalifu (ICC ) wamewasili nchini Guinea kufuatilia maandalizi ya kesi iliyo-cheleweshwa kwa kipindi kirefu ya mauaji ya watu zaidi ya 150"
" "
"Hapo Septemba 2009, vikosi vilivyo chini wa kiongozi wa zamani wa serekali ya mapinduzi Moussa Dadis Camara, vilifyatua risasi kwa wafuasi wa upinzani waliokuwa wakiandamana katika uwanja katika mji mkuu wa taifa hilo la Afrika magharibi Conakry"
"Takriban watu 157 waliuwawa, huku wanawake 109 wakibakwa"
"Uchunguzi uliokamilishwa 2017, umewatambua dazeni ya washukiwa ikijumuisha kongozi wao Camara"
"Lakini licha ya ahadi za rais aliyechaguliwa kuchukuwa nafasi ya Camara, Alpha Conde, kesi hiyo imekuwa ikicheleweshwa na kuzua ukosoaji mkubwa kutoka kwa watetezi wa haki za binadamu"
"Serekali ya kimapinduzi ambayo ilimuondoa rais Conde, madarakani, imetoa amri ya kuanza kwa kesi hiyo kabla ya maadhimisho ya mauaji hayo ya 13 itakapofika Septemba 28, licha ya tarehe kutotangazwa"
"Maafisa wa ICC ikijumuisha naibu mwendesha mashitaka mkuu Mame Mandiaye Niang, waliwasili Jumatatu usiku"
"Niang amesema ziara yao ilifanikishwa na maelekezo ya kiongozi wa mapinduzi Mamady Doubouya, kwa waziri wake wa sheria kuanza kusikilizwa kwa kesi hiyo kabla ya maadhimisho ya tukio hilo"
"Wakati wa ziara hiyo maafisa wa ICC watakutana na mamlaka za kisheria za Guinea, na makundi ya walio athirika kimesema chanzo cha mamlaka za kisheria za Guinea"
" "
"Facebook Forum"
"Malkia Elizabeth ameidhinisha uteuzi wa Liz Truss kama Waziri Mkuu wa Uingereza leo jumanne na kupewa jukumu la kuiongoza nchi hiyo kupitia kipindi cha kudorora kwa uchumi na mzozo wa nishati ambao unatishia mustakabali wa mamilioni ya familia na biashara"
" Truss, ni Waziri Mkuu wa nne kutoka chama cha Conservative katika miaka sita alisafiri kwa ndege hadi nyumbani kwa familia ya kifalme huko Scotland kuelezwa na malkia mwenye umri wa miaka 96 kuunda serikali"
"Anachukua nafasi inayoachwa na Boris Johnson ambaye alilazimika kujiuzulu baada ya miaka mitatu ya misukosuko madarakani"
" Truss atakabiliana na moja ya matatizo ya kiongozi yoyote wa baada ya vita nchini Uingereza huku mfumuko wa bei ukiwa umepanda sana, gharama ya nishati imepanda na benki kuu ya uingereza inaonya kuhusu kipindi kirefu cha kudorora kwa uchumi ifikapo mwisho wa mwaka huu"
"Mpango wake wa kufufua uchumi kwa kupunguza kodi wakati pia uwezekano wa kutoa karibu dola bilioni 116 ili kukabiliana na gharama za nishati tayari umetikisa masoko ya fedha na kusababisha wawekezaji kuachana kutumia pauni na bondi za serikali katika wiki za karibuni"
"Akizungumza Jumapili Truss alimshukuru Waziri Mkuu anayeondoka madarakani Boris Johnson na kuahidi kukabiliana na tatizo la nishati huku akichaguliwa kuwa kiongozi mpya wa chama jumatatu"
"Lakini wote tutafanya kwa pamoja kwa ajili ya nchi yetu"
" nitahakikisha kwamba tunatumia watu mahiri wote wa chama cha consevativu , wabunge wetu mahiri, madiwani wetu, wabunge wa Scotland, madiwani na wanaharakati na wanachama wetu wote"
" kote nchini kwetu"
" Kwa sababu marafiki zangu najua tutawasilisha tutawasilishana sisi tutaleta ushindi mkubwa wa chama cha conservative mwaka 2024, Asante"
"Waziri Mkuu wa zamani wa Uingereza Boris Johnson aliondoka ofisini kwake mtaa wa Downing kwa mara ya mwisho siku ya Jumanne kabla ya kuelekea Scotland kuwasilisha barua rasmi ya kujiuzulu kwa malkia Elizabeth wa II"
"Akizungumza akiwa nje ya ofisi yake ya zamani, Johnson alisema sera zake zimeipa nchi nguvu ya kiuchumi ili kuwasaidia watu kukabiliana na shida ya nishati kabla ya kuondoka"
" “na pia tunatoa masuluhisho ya muda mfupi na muda mrefu kwa mahitaji yetu ya nishati na sio tu kutumia zaidi Haidrokaboni zetu za ndani lakini tunapanda hadi 2030 hna kufikia gigawati 50 za nishati ya upepo"
" Hiyo ni nusu ya mahitaji ya umeme nchi hii inahitaji kutoka pwani"
" Upepo pekee, kinu kipya cha nyuklia kila mwaka na kuangalia nini kinatokea ndiyo katika nchi hii, mabadilikao ambayo yanafanyika, ndiyo maana sekta binafsi ya uwekezaji zinafurika"
" Sekta binafsi zaidi , mtaji wa uwekezaji mkubwa kuliko china yenyewe"
" makampuni ya teknolojia ya zaidi ya pauni bilioni moja yanachipuka hapa uingereza kuliko ufaransa , ujerumani na Israel”"
"Facebook Forum"
"Mvua kubwa sana imenyesha katika msimu huu nchini Chad baada ya kipindi cha miaka 30 imeacha sehemu za mji mkuu N'Djamena kupitika kwa kutumia boti pekee na kuwalazimu maelfu kukimbia makazi yao yaliyofurika maji katika kipindi cha mwezi mmoja uliopita, kulingana na mashirika ya misaada na shirika la taifa la hali ya hewa wa serikali"
"Katika wilaya ya nane ya N'Djamena, familia zimerundikana kwenye boti za mbao kuvuka mitaa ambayo imejaa maji ya mafuriko tangu mwisho wa Julai"
"Mafuriko si jambo lisilo la kawaida wakati wa msimu wa mvua katika nchi hiyo ya Afrika ya Kati, ambayo kwa kawaida huanza Mei hadi Oktoba katika maeneo yake ya kati na kusini"
" Lakini wakati huu, mvua ilikuja mapema na ilikuwa nyingi sana na kwa haraka ikajaza mifereji ya maji na madimbwi"
" "
"Facebook Forum"
"Mamia ya watoto tayari wamefariki katika vituo vya lishe nchini Somalia, shirika la Umoja wa Mataifa la kuhudumia watoto (UNICEF) lilisema Jumanne, siku moja baada ya shirika hilo la kimataifa kuonya kwamba baadhi ya maeneo ya Somalia yatakumbwa na njaa katika miezi ijayo"
"Kanda ya Pembe ya Afrika iko katika msimu wa tano mfululizo wa msimu mbaya wa mvua"
" Njaa iliyotokea mwaka 2011 nchini Somalia ilisababisha vifo vya zaidi ya watu robo milioni, wengi wao wakiwa watoto"
"Takriban watoto 730 wameripotiwa kufariki katika vituo vya chakula na lishe nchini kote kati ya Januari na Julai mwaka huu lakini idadi hiyo inaweza kuongezeka zaidi kwani vifo vingi haviripotiwi,"" Mwakilishi wa UNICEF Somalia Wafaa Saeed aliuambia mkutano wa waandishi wa habari Geneva"
"Vituo hivyo ni vya watoto walio na utapiamlo uliokithiri pamoja na matatizo mengine kama vile surua, kipindupindu au malaria na vinachukuliwa kuwa picha tu ya hali ilivyo kote nchini"
"Facebook Forum"
"Ilani ya Ruto inazingatia ujenzi wa uchumi thabithi, kuimarisha elimu, afya, teknolojia, ujenzi wa nyumba za gharama nafuu na sekta ya kilimo"
"Ruto amekuwa akisisitiza kwamba changamoto zinazoikumba Kenya kwa sasa zinastahili kushughulikiwa kwa haraka sana na kwamba lengo lake kubwa ni kuimarisha ukuaji wa uchumi wa nchi hiyo, ambao unaendelea kupambana na athari za janga la virusi vya Corona"
"Ameelezea kwamba atatumia mbinu tofauti za kuimarisha ukuaji wa uchumi huo ilivyo tofauti na jinsi mambo yanavyofanyika kila mara, na kumhusisha kila Mkenya katika ujenzi wa taifa hilo"
"Uchumi unaokua kwa kuzingatia zaidi watu wa kipato cha chini"
"Kulingana na Ruto, mfumo wa uchumi kutoka kwa watu wenye kipato cha juu ukishuka hadi kwa watu wenye kipato cha chini haufai, na kwamba mfumo bora ni kuangazia zaidi watu wenye kipato cha chini ambao idadi yao ni kubwa sana nchini Kenya ikilinganishwa na wenye kipato cha juu"
"“Kwa kuhakikisha kwamba kila mtu anashirikishwa katika maswala yanayohusu wananchi na kutambua sehemu muhimu katika ujenzi wa taifa na jamii, mfumo huo unahakikisha kwamba kazi inayotekelezwa na serikali inatosheleza mahitaji ya watu wake,” amesema Ruto"
"Maendeleo kutoka mashinani"
"Ruto amesema kwamba mfumo wa ukuaji wa uchumi unaozingatia sana watu wenye kipato cha chini, ambao umejulikana sana Kenya kwa lugha ya kiingereza ‘Bottom up’, utatekelezwa kutoka kwa serikali za kaunti 47 za Kenya"
"Kaunti zote zitazingatia sekta muhimu za kilimo, upatikanaji wa chakula, ukuaji wa biashara ndogo ndogo, ujenzi wa nyumba, afya, teknolojia na ubunifu"
"Utawala wa Ruto utazingatia yafuatayo"
"Amesisitiza kuhusu kulinda katiba ya Kenya, kubuni mazingira ya ajira kwa wakenya,kufufua uchumi, kuboresha utendakazi wa idara ya mahakama, kuimarisha kiwango cha elimu, kuboresha mfumo wa afya, kuwateua majaji wote walioachwa nje na rais Uhuru Kenyatta ndani ya siku saba iwapo atateuliwa kuwa rais katika uchaguzi wa Agosti 9"
"Ruto pia ameahidi kuanzisha Mfuko Maalum wa Fedha kufadhili biashara ndogondogo zinazoongozwa na wanawake na vijana, pamoja na kuunda nafasi za kazi katika sekta ya kilimo"
"Nafasi za vijana na wanawake serikalini"
Dr
" William Ruto ameahidi kuwa na angalau asilimia 50% ya wanawake katika baraza lake la mawaziri huku akiahidi kuwa nyadhifa za uteuzi katika sekta ya umma zitazingatia kanuni ya theluthi mbili ya jinsia"
"""Vijana wetu na wanawake, ndio nguzo ya mpango wetu"
" Tumeweka ahadi na vijana wa nchi hii kwamba tutaunda wizara maalum kwa ajili ya vijana"
" Tutakuwa na mshauri mkuu katika ofisi ya rais kuhakikisha kwamba mipango yote ya serikali inawashirikisha vijana"
" Kama muungano wa Kenya kwanza, tumekubaliana kwamba asilimia 50 ya baraza la mawaziri watakuwa wanawake"
" Tumekubaliana kwamba vijana na wanawake watafaidika sana na mfuko maalum wa kuinua biashara ndogo ndogo"
""" Alisema Ruto alipokuwa akizindua ilani yake"
"Ahadi kuu za William Ruto kwa Wakenya"
"Kutenga shilingi bilioni 259 kwa ajili ya kuimarisha kilimo na kuhakikisha kuna chakula cha kutosha"
"Kujenga nyumba 250,000 za gharama nafuu kila mwaka kwa ushirikiano na sekta binafsi"
"Kila mkenya kuwa na bima ya afya"
"Shilingi bilioni 50 kila mwaka kwa ajili ya wafanyabiashara wadogo wadogo ambao watapata mikopo kwa njia rahisi"
"Kuweka mfumo maalum wa kifedha kwa ajili ya kuwapa makazi watu milioni moja wasiokuwa na ardhi"
"Kuajiri wadaktari na wafanyakazi wa afya 20,000"
"Kuajiri walimu zaidi wanaohitajika ili kuziba pengo lililopo kwa sasa"
"Kukamilisha ujenzi wa barabara zote ambazo zinajengwa kwa sasa"
"Kujenga kilomita 100,000 za mfumo wa internet yani ‘fibre optic"
’
"Kuwateua majaji wa mahakama ya juu, walioidhinishwa na tume ya kuwaajiri majaji JSC, ndani ya siku saba baada ya kuapishwa"
"Bilioni 50 kwa ajili ya wafanyabiashara wadogo wadogo"
"Katika upatikanaji wa fedha, Ruto aliahidi kutenga shilingi bilioni 50 kila mwaka kufadhili biashara ndogondogo na kuzipa fursa ya 100% ya kupata fedha nafuu kupitia vyama vya ushirika, akiba na mikopo na kuwepo kwa mtaji, fedha za hisa na mikopo ya muda mrefu kuwawezesha wafanyabiashara kuanzisha na kukuza biashara hizo"
"Ruto amekuwa akiukosoa utawala wa rais wa sasa Uhuru Kenyatta kwa kile alichodai kutumia taasisi za kufuatilia makosa ya jinai, visivyo, amesema kuwa serikali yake itaanzisha mfuko huru wa kifedha kwa tume ya kupambana na rushwa EACC na idara ya polisi ili kukoma kupata maagizo na ufadhili kutoka kwa ofisi ya rais"
"Uhuru wa mahakama"
"Na ili, kuimarisha uhuru wa mahakama, Ruto vile vile anaahidi kuiwezesha idara ya mahakama kujitegemea kuendesha shughuli zake bila kuitegemea ofisi ya rais"
"Wakati akizindua ilani yake, Ruto alisema kuwa katika kipindi cha siku saba baada ya kuchaguliwa kuwa rais, atawateua majaji wote waliopendekezwa na tume ya huduma za mahakama kwa rais"
"Kuajiri walimu 116,000"
"Kuhusu elimu, Ruto aliahidi kupunguza pengo la sasa la upungufu wa walimu 116,000 ndani ya miaka miwili ya fedha, kukagua mfumo wa sasa unaoegemea mitihani wa kuendelea na masomo, ambao anasema haujajumulisha mamilioni ya wanafunzi kulingana na mitihani ya kumaliza elimu ya msingi, kwa kutekeleza njia mbadala vigezo vya kuingia"
"""Sekta yetu ya elimu inakumbana na changamoto chungu nzima hasa elimu ya juu"
" hakuna ufadhili wa kutosha"
""""
"Ruto amewania urais kwa mara ya kwanza kabisa baada ya kuhudumu mihula miwili kama naibu rais wa Kenya chini ya utawala wa rais Kenyatta"
"Ruto ameweka historia"
" "
"Ruto amekuwa naibu rais wa kwanza katika historia ya Kenya kushinda uchaguzi wa urais"
" Ilani yake ya uchaguzi inazingaita vigezo tano; Kilimo, Uchumi wa Biashara ndogondogo na za Kati, Nyumba na Makazi, Huduma ya afya na mahimizo ya uchumi kidigitali na bunifu"
" "
"Facebook Forum"
"Kiongozi wa Azimio Raila Odinga ambaye ndiye mlalamikaji mkuu katika kesi hii ameweka wazi shutuma dhidi ya tume ya uchaguzi IEBC kwa kusimamia mchakato uliosababisha kupunguzwa kwa kura zake na idadi sawa ya kura hizo kuongezwa katika kura za William Ruto, ambaye ametangazwa kuwa Rais mteule na IEBC"
"Mahakama hiyo ya majaji 7 imesikia kuwa mfumo wa teknolojia ya uchaguzi wa IEBC uliingiliwa na raia wa kigeni wakiwemo raia wa Venezuela na watu wengine akiwemo msaidizi binafsi wa Wafula Chebukati ambaye aliingia katika mfumo huo ingawa hakutangazwa kwenye gazeti rasmi la serikali"
"Katika uwasilishaji uliofanyika Jumatano mbele ya Jaji Mkuu Martha Koome na majaji Philomena Mwilu, Dkt Smokin Wanjala, William Ouko, Isaac Lenaola, Mohammed Ibrahim, na Njoki Ndungu, mawakili wa Bw Odinga na Martha Karua ambao ni James Orengo, Julie Soweto, Philip Murgor, Pheroze Nowrojee na Paul Mwangi, wameieleza mahakama kuwa uchaguzi wa urais uliofanyika Agosti 9 hauafiki viwango vya kisheria kwa mujibu wa Kifungu cha 138 (3) (c) na 138 (10) cha katiba ya Kenya"
"Bw Orengo, katika tathmini yake iwapo Rais Mteule aliyetangazwa alipata kura 50%+1 ya kura zote zilizopigwa, ameeleza kuwa hesabu hiyo ilitokana na hesabu isiyo sahihi ya jumla ya kura zilizopigwa kama ilivyotangazwa na IEBC kwani kuna jumla ya zaidi ya kura 140,000 ambazo hazijulikani zilipo na kwamba kulikuwa na udanganyifu wa hali ya juu"
"Bw Orengo, anadai kuwa katika uchaguzi huu palikuwa na hila na njama na mpango wa makusudi kudukua mfumo wa kiteknolojia wa tume ya uchaguzi na kuwekwa matokeo bandia"
"Na kuhusu iwapo kulikuwa na tofauti zisizoelezeka kati ya kura zilizopigwa kwa wagombea urais na nafasi nyingine za uchaguzi, iwapo kulikuwa na tofauti kati ya Fomu 34A zilizowekwa kwenye Tovuti ya Umma ya IEBC"
" Na jingine kuwa Fomu 34A zilizopokelewa katika Kituo cha Kitaifa cha Kujumlisha Kura ya urais katika ukumbi wa Bomas na kuhusu iwapo kulikuwa na tofauti kati ya Fomu 34A zilizotolewa kwa mawakala wa vyama katika Vituo vya Kupigia Kura, Julie Soweto ameieleza mahakama kuwa takwimu zilizopo kwenye fomu zimefanyiwa ujanja na ni tofauti kabisa licha ya kuwa na nembo, mihuri na saini za mawakala wa vyama"
"Aidha, ameeleza kuwa katika vituo vyote 41 vya kupigia kura vilivyochukuliwa kama sampuli na kuambatanishwa na hati ya kiapo, kura za Bw Odinga zilipunguzwa na kupewa Bw Ruto, lakini idadi ya wapiga kura ilisalia ilivyo, hasa katika majimbo ya Bomet, Kiambu, Kakamega, Nairobi na Baringo"
"Mgombea urais na makamu wake wa Azimio la Umoja, One Kenya, Raila Odinga na Martha Karua"
"Mfano, Soweto anadai, kuwa Nakala za fomu 41 za 34A ambazo zinaonyesha hitilafu kubwa za kura kutoka Bomet, Kiambu na Kakamega zilizopewa mawakala zinatofautiana na zile za IEBC na zilizowasilishwa katika Kituo cha Kitaifa cha Kujumlisha kura, Bomas jijini Nairobi"
" Ameeleza mahakama kuwa zaidi ya kura 33,000 zimepunguziwa Bw Odinga na kuongezewa Ruto"
"Na iwapo teknolojia iliyotumiwa na IEBC ilikidhi viwango vya uadilifu, uthibitisho, usalama na uwazi ili kuhakikisha matokeo sahihi na yanayoweza kuthibitishwa, na iwapo kulikuwa na ujanja wa upakiaji na usambazaji wa Fomu 34A kutoka vituo vya kupigia kura hadi seva ya IEBC, Philip Murgor amewaeleza majaji hao kuwa mfumo wa teknolojia ya uchaguzi wa IEBC uliingiliwa na raia wa kigeni wakiwemo raia wa Venezuela na watu wengine akiwemo msaidizi wa kibinafsi wa Wafula Chebukati aitwaye Dickson Kwanusu ambaye aliingia katika mfumo huo ingawa hakutangazwa kwenye gazeti rasmi la serikali, na kuhakiki fomu 1, 743 za 34A zilizo na matokeo ya kura kutoka vituo vya kupigia kura"
"Bw Murgor pia, ameeleza kuwa kuna ushahidi kwamba fomu zilizokuwa zinawekwa kutoka vituo vya upigaji kuwa, zilikuwa zinazuiliwa zinapakuliwa na kuwekwa upya na maelezo mapya baada ya kubadilishwa katika muundo unaoweza kuhaririwa"
" Kwa mfano, Abdi Dahir, ambaye hajatangazwa kwenye gazeti rasmi la serikali, pia anadaiwa kuhakiki fomu 659 za 34A"
"Aidha, Murgor anaeleza kuwa kulikuwa na ufikiaji wa mbali kwa mfumo wa IEBC siku 3 baada ya shughuli ya kupiga kura kukamilika, huku Okiya Omtatah akisema katika ushahidi wake kuwa hali hiyo ilisababisha kutupwa kwa kura zipatazo 508,647 ambazo zilimwezesha Ruto kufikia alama ya asilimia 50%+1"
"Ripoti ya amri kwa tume ya uchaguzi kuwezesha ufikiaji wa seva yake, nakala za sera yake ya usalama ya mfumo wa teknolojia inayojumuisha nenosiri na maingilio kwenye seva hiyo, watumizi wa nenosiri la usimamizi wa mfumo huo, watumiaji wa mfumo na viwango vya ufikiaji, na mawasiliano yaliofanyika kwenye seva hiyo pamoja na nakala halali za Fomu 34A na 34B Kitabu cha 2 zilizotumiwa katika uchaguzi pamoja na kufunguliwa kwa masanduku ya kura katika vituo 15 ili kukaguliwa, kuchunguzwa na kuhesabiwa upya katika majimbo ya Kericho, Mombasa, Nandi na Nyandarua ili kuthibitisha madai kuwa kura ziliibiwa, itawasilishwa mahakamani Alhamisi"
"Imetayarishwa na mwandishi wetu Kennedy Wandera, Nairobi, Kenya"
"Facebook Forum"
" "
"Timu ya wanasheria ya Odinga imefungua kesi ikidai kuwa timu inayofanya kazi na Naibu Rais William Ruto ilidukua mfumo wa uchaguzi na kubadilisha picha halisi za fomu za matokeo ya vituo vya uchaguzi kwa zile zilizoghushiwa, hivyo kuongeza idadi ya kura za Ruto katika uchaguzi wa Agosti 9"
"Ruto, ambaye alitangazwa rais mteule, amekanusha shutuma hizo"
" Tume ya uchaguzi imegawanyika na kuwasilisha majibu yenye kukinzana – makamishna wanne wamekataa kuyatambua matokeo, na mwenyekiti na wengine wawili wamekubaliana na matokeo"
"Jopo la Majaji Maarufu wa Afrika limewasili nchini Kenya kufuatilia kesi ya kupinga matokeo ya uchaguzi wa Urais Kenya 2022, ambapo kongamano linafanyika kabla ya kesi kuanza kusikilizwa Jumanne"
"Kesi ya kupinga matokeo iliyofunguliwa na mgombea urais Raila Odinga, kati ya wagombea wanane wengine, anapinga matokeo ya upigaji kura wa Agosti 9 ambapo Makamu Rais William Ruto alitangazwa Rais mteule kwa kupata asilima 50"
"49 ya kura"
"Dkt Ruto alitangazwa mshindi huku makamishna wanne wa tume ya uchaguzi IEBC, walimshutumu mwenyekiti Wafula Chebukati kwa kuuteka mchakato huo na kufanya maamuzi ya kumtangaza mshindi peke yake"
"Jopo la wanachama wa Safu ya Majaji wa Afrika (AJJF) linaongozwa na Jaji Mkuu mstaafu wa Tanzania Mohammed Chande Othman"
"Majaji wengine ni Lillian Tibatemwa -Ekirikubinza wa Mahakama ya Juu ya Uganda, Ivy Kamanga kutoka Mahakama ya Juu ya Rufaa ya Malawi, Moses Chinhengo kutoka Mahakama ya Rufaa, Lesotho, na Henry Boissie Mbha, Rais wa Mahakama ya Uchaguzi ya Afrika Kusini"
" "
"Facebook Forum"
"Kesi ya kupinga matokeo iliyofunguliwa na mgombea urais Raila Odinga, kati ya wagombea wanane wengine, anapinga matokeo ya upigaji kura wa Agosti 9 ambapo Makamu Rais William Ruto alitangazwa Rais mteule kwa kupata asilima 50"
"49 ya kura"
"Dkt Ruto alitangazwa mshindi huku makamishna wanne wa tume ya uchaguzi IEBC, walimshutumu mwenyekiti Wafula Chebukati kwa kuuteka mchakato huo na kufanya maamuzi ya kumtangaza mshindi peke yake"
"Jopo la wanachama wa Safu ya Majaji wa Afrika (AJJF) linaongozwa na Jaji Mkuu mstaafu wa Tanzania Mohammed Chande Othman"
"Majaji wengine ni Lillian Tibatemwa -Ekirikubinza wa Mahakama ya Juu ya Uganda, Ivy Kamanga kutoka Mahakama ya Juu ya Rufaa ya Malawi, Moses Chinhengo kutoka Mahakama ya Rufaa, Lesotho, na Henry Boissie Mbha, Rais wa Mahakama ya Uchaguzi ya Afrika Kusini"
"Jopo hilo litahudhuria vikao vyote vya Mahakama ya Juu, litafuatilia na kusajili kesi hiyo inayopinga matokeo ya uchaguzi wa rais kulingana na viwango vya kimataifa vya haki za binadamu vinavyoongoza kesi kufanyika kwa haki"
"Timu hiyo pia itachambua jukumu na uhuru wa mahakama katika kutathmini mzozo wa uchaguzi na kurejea hali ya siasa ya jamii kuelekea kufunguliwa hiyo kesi ya kupinga matokeo"
"“Kufikia mwisho wa uangalizi wa kesi hiyo, waangalizi hao wataandika ripoti ya kina kwa kusudio la kuchangia zaidi katika taaluma, uhuru, uadilifu na kuwajibika kwa mahakama,” taarifa ya kikundi hicho imeeleza"
"Mahakama hiyo kwa mara ya kwanza imetoa fursa kwa umma kupata nakala za nyaraka zilizowasilishwa katika kesi inayopinga matokeo ya uchaguzi ikiwa ni hatua ya kuimarisha uwazi"
"Timu ya AJJF itakutana na Dr Ruto, Bw Odinga, na makamishna wa IEBC, Mkurugenzi wa Mashtaka ya Umma na Mwanasheria Mkuu"
"Takriban hoja nane zimewasilishwa kutaka kubatilishwa kwa ushindi wa Dr Ruto, na malalamiko kadhaa yakidai kuwepo ukiukaji mkubwa wa mchakato wa uchaguzi"
" Malalamiko mengine yanataka mahakama hiyo iangalie kuona iwapo Dr Ruto alifikia asilimia 50 na nyongeza ya moja inayohitajika kuweza kutangazwa mshindi"
"Hoja nyingine inaitaka mahakama itupilie mbali malalamiko yanayopinga ushindi wa Dr Ruto"
" Mahakama itasikiliza kesi hiyo ya malalamiko kupinga matokeo ya uchaguzi na kutoa uamuzi Septemba 5"
"Chanzo cha habari hii ni gazeti la ""The East African"""
" "
"Facebook Forum"
"Kati yao ni waandishi wa habari kadhaa wenye weledi ambao walitafuta hifadhi nchini Thailand"
"Baadhi tangu wakati huo wameondoka au kwenda kuishi kwingineko, lakini wengine walibakia Thailand, wakiishi kwa hofu ya polisi kuwakamata au kuwarejesha Myanmar"
"“Hadhi yao ya ukazi wa muda mrefu ni changamoto kubwa sana ya kuwa uhamishoni, wala haijalishi mahali gani wako,” mwandishi wa muda mrefu wa Myanmar Aung Naing Soe, hivi sasa anaishi Thailand, alisema katika mahojiano"
"Juhudi kadhaa zimeanzishwa na jumuiya za vyombo vya habari nchini Thailand kwa ajili ya waandishi wa habari wanaotokea Myanmar, wakiwapa msaada wa kifedha na wa kisheria ili waweze kuendelea kuendesha operesheni zao za habari hapa, au angalau waepuke kusumbuliwa na mamlaka husika"
"Aung Naing Soe, hata hivyo, ambaye ana uzoefu na waandishi walioko uhamishoni, alisema mengi yanaweza kufanywa"
"“Itakuwa ni jambo jema endapo kuna taasisi zozote zinazoweza kuwasaidia kupata hadhi ya kisheria ya uhamiaji kwa kuwasaidia kupata ukaazi katika nchi ya tatu kuliko kuwasaidia kurejea kupitia mpaka wa Thailand-Myanmar kisheria,” alisema"
"“Waandishi wengi wa Myanmar walioko uhamishoni hawana nyaraka halali hivyo wanahitaji kupumzika na pia msaada wa matibabu ya afya ya akili"
”
"Bila ya kujua nani atafuatia"
"Thailand imekuwa ni kituo kikuu na sehemu ya mpito kwa wale wanaokimbia ghasia huko Myanmar kwa miongo kadhaa"
" Mapinduzi ya mwaka jana yalileta wimbi jipya la wakimbizi, wakiwemo waandishi, licha ya wanaofuatilia kusema ni vigumu kusema wangapi bado wako nchini Thailand"
"“Baadhi waliondoka mapema, kama Machi 2021,” Johanna Son, ambaye anaendesha Reporting ASEAN, mtandao unaofuatilia matukio ya haki za raia huko Myanmar na eneo hilo, alisema"
" “Wengine walijaribu kufanya iwezekane, baadhi waligundua kuwa haiwezekani au siyo busara kubakia na kubahatisha maisha yao"
”
"Chavarong Limpattamapanee, rais wa Baraza la Habari la Taifa la Thailand alikadiria kuwa waandishi wa habari takriban 180 waliokuwa wamekimbia mapinduzi mwaka 2021 wako Thailand, wengi wao wako kaskazini, katika maeneo ya mpakani kama vile Mae Sot"
"“Na karibu wote kati yao wanaogopa sana, kugunduliwa na kukamatwa,” amesema"
"Thailand haijasaini Mkataba wa Wakimbizi wa Umoja wa Mataifa, ambao unazikataza serikali kuwarejesha wakimbizi katika nchi zao kama wanakabiliwa na vitisho kwa uhai wao"
"“Wale walioingia Thailand kisheria na wanataka kubakia wanakabiliwa na changamoto kubwa ya kuendelea kuwa na hadhi ya kisheria,” Phil Robertson, naibu mkurugenzi wa shirika la Human Rights Watch, kitengo cha Asia, amesema"
" “Wakati wengine waliokuwa wamevuka kirahisi mpakani wanakabiliwa na vitisho vya kukamatwa kwa kuingia kinyume cha sheria, na kuna uwezekano wa kurejeshwa Myanmar, wakati wowote"
" "
" "
"Facebook Forum"
"Katika maadhimisho ya siku ya Uhuru wa Habari Duniani, waandishi na watetezi wa haki za binadamu wameonya kuhusu vitisho kwa uhuru wa habari na demokrasia kwa kutoa habari za uongo, hotuba za chuki na propaganda kupitia teknolojia ya digitali"
"Katika tukio maalum kuadhimisha siku hiyo , mkuu wa haki za binadamu katika Umoja wa Mataifa, Michelle Bachelet alitoa heshima kwa ushujaa na azma ya waandishi wa habari ambao wanaendelea kufanya kazi huku wakikabiliwa na ongezeko la manyanyaso, vitisho, na hatari kwa maisha yao"
"Bachelet alielezea kuwa mwaka jana waandishi wa habari 55 waliuwawa"
" Mwaka huu, anasema waandishi wa habari sita na mfanyakazi mmoja kwenye chombo cha habari aliuliwa huko Mexico na waandishi wa habari wengine 12 wameuawa nchini Ukraine tangu Russia ilipoivamia nchi hiyo hapo Februari 24 ameonya kuhusu ongezeko la nyenzo za upelelezi, kama vile Pegasus au Candiru, ambavyo vinaingilia kwa ndani vifaa vya watu na maisha yao"
"“Matumizi ya udukuzi katika mitandao umepelekea kukamatwa, kutishiwa na hata kuuawa kwa waandishi wa habari"
" Imehatarisha vyanzo vyao"
" Inaziweka hata familia zao katika hatari"
" Kukabiliana na hatari hizi, waandishi wa habari mara nyingi wanachukua njia hatari za kujizuia"
”
"Mshindi wa tuzo ya mwaka ya Amani ya Nobel, mwandishi wa habari wa Russia, Dmitry Muratov, anasema Russia inakabiliwa na mustakbali uliovunjika kwasababu ya Rais Vladimir Putin"
" Anasema uharibifu wa vyombo huru chini ya utawala wa Putin, na propaganda dhidi ya Ukraine, zimekuwa ni muhimu katika kuchochea uvamizi wa Russia"
"Mshindi mwenza wa tuzo hiyo mwaka jana, mwandishi wa habari wa Ufilipino, Maria Ressa anakiri kuhusu ukandamizaji wa ukweli uliofanywa na Putin ambapo imewezekana kwake kuanzisha vita nchini Ukraine"
"“Bila ya takwimu huwezi kupata ukweli"
" Bila ya ukweli huwezi kupata uaminifu"
" Bila ya uaminifu hatushirikiani uhalisia"
" Hakuna kanuni za sheria"
" Hakuna demokrasia"
" Waandishi wa habari, watetezi wa haki za binadamu – mtu yeyote anashambuliwa, mtu yeyote anaweza kulengwa"
" Sisi hatuna ulinzi katika vita vya habari,” anasema Ressa"
"Ressa anasema propaganda inakuwa na mchango katika kuwatia khofu watu na kuwasilisha takwimu za uongo"
" Anaonya kuwa watu ambao wanaamini uongo ndiyo sahihi, ni watu ambao wanaweza kudhibitiwa"
" Anaonya pale ukweli unapoharibiwa, demokrasia nayo huharibiwa"
" "
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Dunia inapoadhimisha siku ya uhuru wa vyombo vya habari na uhuru wa kujieleza Jumanne, shirika la kutetea haki za waandishi habari la Waandishi wasio na Mpaka RSF linasema mvutano unaongezeka kutokana na vurugu kwenye utoaji wa habari"
"Ripoti ya shirika hilo lenye makao yake mjini Paris inaonya kwamba kutokana na ukosefu wa kanuni za kusimamia utandawazi wa kutoa habari kwenye mitandao kumekuwepo na ongezeko marudufu la habari za uwongo na propaganda, mivutano katika vyombo vya habari na kusababisha migawanyiko ndani ya nchi na kati ya nchi na nchi kwenye kiwango cha kimataifa"
"Ripoti hiyo imeorodhesha pia hali ya uhuru wa habari katika zaidi ya nchi 180, na kati ya nchi zinazoongoza ni zile za Scandinavia za Norway, Denmark Sweden na Filand pamoja na Estonia"
"Na zile zilizoko chini katika orodha ni Korea Kaskazini ikifuatiwa na Eritrea, Iran na Turkmenistan"
"Kwa upande wa nchi za Afrika Ushelsheli ndio inaongoza kwa uhuru wa vyombo vya habari na ni miongoni mwa nchi 7 zenye uhuru wa kuridhisha, ikiwa pamoja na Namibia, Afrika kusini, Cape Verde, Ivory Coast Burkina Faso na Sierra Leone"
"Kwa Afrika mashariki Tanzania imeshuhudia kufunguka kwa uwanja wa uhuru wa habari lakini Kenya kuimarika zaidi katika uhuru huo ikipanda kutoka nafasi ya 102 hadi 62"
" Ripoti inaeleza Rwanda Burundi hali imekuwa nzuri kidogo lakini Uganda ikishuhudia kubanwa kwa uhuru wa kusema na uhuru wa waandishi habari"
" "
"Facebook Forum"
"Roegchanda Pascoe alionyesha ushujaa kukabiliana na vitisho vya kuuawa wakati akijaribu kuzuia ghasia za magenge zilizokuwa zimezikumba jamii za makazi ya Cape nje kidogo ya mji wa Cape Town, Afrika Kusini"
" Facia Boyenoh Harris alikabiliwa na manyanyaso wakati akitetea haki za wanawake na ulinzi wa unyanyasaji wa kingono nchini Liberia"
"Wanawake hawa wawili Waafrika kutoka nchi zilizoko kusini mwa jangwa la Sahara ni kati ya darzeni za wanawake wanaopewa heshima na Wizara ya Mambo ya Nje ya Marekani na Tuzo ya Kimataifa ya Wanawake Mashujaa kwa kuonyesha “ujasiri usio wa kawaida, nguvu na uongozi katika kupigania amani, haki, haki za binadamu, uwiano wa kijinsia, na usawa … mara nyingi kwa kuweka maisha yao hatarini na kujitoa mhanga,” kwa mujibu wa taarifa kwa vyombo vya habari"
"Watatambuliwa Jumatatu katika hafla ambayo, kutokana na janga la corona, itawaleta wote hao pamoja kwa njia ya mtandao badala ya kuhudhuria binafsi mjini Washington"
" Waziri wa Mambo ya Nje wa Marekani Antony Blinken ataongoza tafrija hiyo, na mke wa Rais Jill Biden atatoa hotuba"
"Roegchanda Pascoe"
"Pascoe, mwenye umri wa miaka 47, ni mwanaharakati anayefanya kazi kuzuia uhalifu katika nyumba za Cape, jamii maskini nje ya mji wa Cape Town ambako watu wa makabila mbalimbali walilazimishwa kukaa eneo hilo katika miaka 1960 chini ya mfumo wa utawala wa kibaguzi Afrika Kusini"
"Magenge yamekuwa na makazi yao kwa miongo mingi hapo, wakisafirisha dawa za kulevya, silaha, ukahaba na mengine mengi"
" Ghasia zimefanywa “kuwa ni kitu cha kawaida,” Pascoe aliiambia VOA"
"Lakini mwaka 2013, baada ya mvulana mmoja aliyekuwa akicheza nje aliuawa katika mapambano ya risasi, mwanamama huyu alikuwa muasisi mwenza wa Kikundi cha kujitolea cha Usalama cha Manenberg"
" Kilipewa jina la kitongoji ambapo kipo, Kikundi hicho kinatoa elimu kuhusu mfumo wa kisheria wa uhalifu, kinawapatia mafunzo watetezi wa kisheria wa kijamii, na kutoa ushauri nasaha na misaada mingine kwa waathirika wa uhalifu, hususan wanawake na watoto"
" Pascoe anapata posho kupitia mfuko wa msaada kutoka Kikundi cha Kimataifa Kinachopambana na Uhalifu Kimataifa (Global Initiative Against Transnational Organized Crime)"
"Kikundi hicho pia kinafanya usuluishi kati ya magenge mbalimbali, kwa lengo la kutafuta suluhu ya amani kwa mizozo"
"Mwezi Julai 20, 2016, Pascoe na wakazi wengine kadhaa wa Manenberg walishuhudia madai ya shambulizi la genge dhidi ya mwanamme mmoja ambaye alikufa baadaye siku hiyo"
" Pascoe alikuwa ndiye shuhuda pekee kutoa ushahidi katika kesi ya mauaji ya mwaka 2019, akisaidia kumtia hatiani kiongozi wa genge hilo na wengine wawili"
"Siku moja kabla ya kutoa ushuhuda, washambuliaji wasiojulikana walipiga risasi katika nyumba yake"
" Pascoe alikuwa amehamishiwa katika nyumba usalama mapema siku hiyo, lakini watoto wake walikuwa bado wako nyumbani"
" Tangu wakati huo wameungana naye mafichoni, wakihofia kulipiziwa kisasi na magenge hayo"
"“Siwezi kukaa kimya wakati dhulma inatokea kwa kiumbe yeyote,” mwanamama huyo aliiambia VOA juu ya uamuzi wake wa kutoa ushahidi"
" Lakini “athari za ghasia za magenge zimekuwa mbaya sana kwangu mimi"
" … Sitaweza kurejea kuishi katika jamii hiyo"
"Hata hivyo Pascoe amekuwa mvumilivu"
" Kupitia kikundi hicho, anaendelea kusuluhisha migogoro ya jamii na kuwasaidia waathirika wanawake na familia mbalimbali"
" Ameandaa program ya kuzuia na kuingilia kati matukio ya kihalifu kwa vijana walio kaitka mazingira hatarishi"
" Ameandaa mfumo wa “walking bus” kwa wanafunzi kusindikizwa na wazazi wao – aghlabu mama zao ambao hawana kazi"
" Wanalipwa, “wanafundishwa na kupewa ujuzi wa namna ya kutoa huduma ya kwanza dharura,” Pascoe amesema"
"“Ana mikakati ya kustaajabisha ya kuiendeleza jamii yake,” Oscar Nceba Siwali amesema kuhusu Pascoe kupitia barua pepe aliyoituma VOA"
" Anaongoza Shirika la Afrika Kusini la Maendeleo na Ujenzi Mpya, linalohamasisha kujiepusha na ghasia katika baadhi ya jamii zilizoimara nchini humo"
"“Katika warsha za kuzisaidia kuzihusisha taasisi zisizo za kiserikali kufanya kazi pamoja, amekuwa ni msaada mkubwa sana – anaelekeza jinsi ya kusonga mbele lakini pia anakiri [yale] yaliyopita"
”
"Pascoe anatarajia kuchaguliwa kwake kwa tuzo ya Mwanamke Jasiri itawasaidia wengine kutambua kuwa, haijalishi namna ulivyokuwa nyuma, wanaweza kutoa michango yenye kuthaminiwa"
"“Itakuwa na maana kubwa sana kwa viongozi vijana wanawake,” amesema"
"Facia Boyenoh Harris"
"Facia Boyenoh Harris mwanzilishi mwenza wa kikundi cha wanawake, Paramount Young Women Initiative Hivi leo, kinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
" Monrovia, Liberia"
" (Photo courtesy of U"
S
" State Department)"
"Mwaka 2005, Harris alikuwa katika mwaka wa kwanza Chuo Kikuu cha African Methodist Episcopal katika mji mkuu wa Liberia, Monrovia, wakati yeye na baadhi ya wanafunzi wenzake walipoanzisha kikundi cha Vijana Wanawake, Paramount Young Women Initiative"
" Walichangisha fedha kwa ajili ya udhamini wa masomo kuwasaidia wanafunzi wengine wanaohangaika kupata fedha, majukumu ya kifamilia, matatizo ya masomo na mengine mengi"
"Waliongeza warsha"
" “Tulizungumza kuhusu maisha ya familia, masuala ya uchumi wa jamii na uhamaishaji tunaohitaji” wakati Liberia ilipokuwa inaondokana na vita vya wenyewe kwa wenyewe, alisema Harris, mwenye umri wa miaka 39"
" “Tulikuwa na sehemu salama ya kukutana pamoja"
”
"Hivi leo, juhudi hizo zisizokuwa za kibiashara zinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
"Ni kituo kimoja cha wanaharakati kwa Harris, ambaye ni mwandishi wa zamani nchini Liberia, ambayo ina wajibu wa kuongoza juhudi za kuifikia jamii inayoendeshwa na Tume Huru ya Habari ya Liberia"
" Imepewa jukumu kutekeleza Sheria ya Uhuru wa Habari nchini"
"Harris muasisi mwenza wa Kikundi cha Wanawake Liberia na, kama msimamizi wa kijamii, amekuwa akifanya kampeni kupanua wigo wa ushiriki wa kisiasa na hali bora ya usafi"
" Anapambana na manyanyaso ya kijinsia, ikiwemo ubakaji na ukeketaji wa wanawake"
"Nchini Liberia, “tunakabiliana na mfumo dume wenye nguvu kubwa ambao unawakandamiza wanawake,” Harris alisema"
"Rais wa Liberia alitangaza mwaka 2020 ubakaji ni dharura ya kitaifa, na serikali hivi karibuni ilianzisha mawasiliano mubashara ya simu katika kutoa taarifa za uhalifu wa kingono na kijinsia"
"Lakini Waziri wa Jinsia Williametta E"
" Saydee-Tarr, akihutubia Baraza la Seneti la taifa Alhamisi [Machi10], alilalamika juu ya viwango vidogo vya kuripoti na kasi ya pole pole kwa mashtaka ya uhalifu huo"
"“Kuna changamoto nyingi katika mfumo huo,” Harris alisema"
" Polisi mara nyingine wanasema hawana uwezo wa kuchunguza au kufanya ukamataji, au muathirika au ndugu zao hawataki kufungua mashtaka"
" Kesi zinaweza kukwama katika mfumo wa kukabiliana na uhalifu"
"Watu wanahitaji “kupata haki kwa wakati,” Harris alisema"
"Pia anatetea kuwepo uwakilishi sawa katika ofisi za umma"
" Ingawaje Liberia ilikuwa nchi ya kwanza Afrika kumchagua rais mwanamke – Ellen Johnson Sirleaf, rais aliyehudumu tangu mwaka 2006 hadi 2018 – wanawake bado uwakilishi wao uko chini katika ofisi za kuchaguliwa kitaifa"
" Harris ameeleza kuwa Bunge la Liberia, wanawake wana viti 11 kati ya 103 katika Baraza la Wawakilishi na Seneti wawili katika Baraza la Seneti lenye viti 30"
"“Wanawake hawana fursa ya kupata fedha sawa” kwa kulipa ada na kampeni, alisema Harris, akipendekeza kuwepo na hatua za kuwawezesha kupata fedha za kampeni"
"Harris alisema Tuzo ya Ushujaa inawaenzi “ wanawake wa Liberia ambao wamekuwa wakiendelea kufanya kazi ngumu kuhakikisha kuwa ukosefu wa haki unamalizwa” wakati wakiendeleza maendeleo ya nchi"
"Inawakilisha changamoto binafsi, pia: “Nina majukumu makubwa zaidi kufanya zaidi … kuiacha Liberia bora kwa vizazi vitakavyokuja baada ya sisi"
"Programu ya uongozi "
"Zaidi ya sherehe za tuzo zitakazo fanyika kwa njia ya mtandao Jumatatu, mashujaa hao watashiriki katika programu ya uongozi ya kupitia mtandaoni “ kuungana na wenzao wa Marekani na kuimarisha mtandao huo wa kimataifa wa viongozi wanawake,” Wizara ya Mambo ya Nje imesema katika taarifa kwa vyombo vya habari"
" Zaidi wa wanaweka 170 kutoka nchi zaidi ya 80 wametambuliwa kutokana na kazi zao tangu mwaka 2007"
" "
" "
"Facebook Forum"
