"
live
Duniani Leo Video Tube
"
"
UN yaomba Taliban kuruhusu tena masomo ya wasichana
"
"
Magazeti ya Iran yamuenzi mwanamke aliyekufa mikononi mwa polisi
"
"
Tunisia yakaribia kupata mkopo wa IMF
"
"
Afrika kusini yataabika na umeme
"
"
Mkakati mpya kutumika katika kupeleka jeshi la kikanda la Afrika Mashariki DRC
"
"
Mkutano Mkuu wa UNGA kuanza Jumatatu ukigubikwa na mazishi ya Malkia Elizabeth
"
"
Biden na mkewe Jill wawasili London kuhudhuria mazishi ya Malkia
"
"
Waislamu wa madhehebu ya kishia milioni 21 waadhimisha siku ya Arbaeen mjini Karbala, Iraq
"
"
Zelenskyy: Vitendo vya uhalifu vya majeshi ya Russia vyafichuliwa na kuorodheshwa
"
"
Alfajiri
"
"
VOA EXPRESS: Bunge la umoja wa ulaya linataka ujenzi wa bomba la mafuta kutoka Uganda hadi Tanzania kufutiliwa mbali
"
"
Rais Joe Biden heshima za mwisho katika jeneza la Malkia Elizabeth.
"
"
Kwa Undani
"
"
Miili takriban 440 iliyozikwa katika kaburi moja yagunduliwa Ukraine
"
"
Miili takriban 440 iliyozikwa katika kaburi moja yagunduliwa Ukraine
"
"
Mtafiti akosoa meli zinazotoa huduma Ziwa Tanganyika hazikidhi viwango
"
"
Wakimbizi waeleza changamoto kuu ya watoto wao kukosa elimu
"
"
WHO yasema watu takriban asilimia 50 hawapati huduma za matibabu wanazozihitaji
"
"
ZULIA JEKUNDU: New York fashion week yaanza kwa kishindo
"
"
Majeshi ya Ukraine yaliyumbisha jeshi la Russia katika uvamizi wake
"
"
Uchaguzi Mkuu Angola 2022: Kumbukumbu ya Daftari la Mwandishi
"
"
Ruto aahidi kuchangia masuala muhimu ya Afrika Mashariki, kuendeleza amani
"
"
Uchaguzi Mkuu 2022: Mahakama ya Juu Kenya yaanza kusikiliza kesi nane zinazopinga ushindi wa Ruto
"
"
Kenya: Odinga asema ataheshimu maamuzi ya mahakama
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Waislamu milioni 21 wa madhehebu ya Shia waadhimisha siku ya Arbaini mjini Karbala, Iraq
"
"
UN: Njaa huenda ikatokea nchini Somalia
"
"
Marekani kuwapa tuzo ya heshima wanawake mashujaa wa Afrika
"
" Wiki chache baada ya kuchukua hatamu za uongozi Agosti mwaka jana, utawala wa Taliban ulifungua tena masomo ya shule za upili kwa wavulana Septemba 18, lakini ukapiga marufuku masomo hayo kwa wasichana"
" Kwa mujibu wa shirika la habari la AFP, miezi michache baadaye, hapo Machi 23, wizara ya elimu iliruhusu wasichana kurudi shuleni, lakini saa chache baadaye, uongozi wa Taliban ulibatilisha hatua hiyo"
"Tangu wakati huo, zaidi ya wasichana milioni 1 wamenyimwa haki ya elimu kote nchini, kulingana na ujumbe wa Umoja wa Mataifa wa Afghanistan UNAMA"
" Mkuu wa UNAMA Markus Portzel kupitia taarifa amesema kwamba marufuku hiyo ni aibu na ingezuilika"
" Ameongeza kusema kwamba ni hatua inayoathiri kizazi kizima cha wasichana nchini Afghanistan"
"Facebook Forum"
" Kwa mujibu wa shirika la habari la AFP, kikosi maalum cha polisi kinachohakikisha sheria kali za mavazi ya wanawake zinafuatwa, na ambacho kilimkamata Mahsa kwa siku kadhaa, kimepata ukosoaji mkubwa kutokana na utumizi nguvu kupita kiasi"
"Kifo cha Mahsa Amini umri wa miaka 22 kimeibua tena mjadala wa kulinda wanawake wanaodaiwa kukiuka sheria kali za kiislamu za 1979, kuhusiana na mavazi ya wanawake"
" Siku moja baada ya mazishi ya Mahsa, karibu magazeti yote ya Iran yalichapisha picha yake kwenye kurasa za kwanza Jumapili"
"Mahsa ambaye ni kutoka mkoa wa kaskazini magharibi wa Kurdistan alikuwa ametembelea jamaa zake mjini Tehran, ambako alikamatwa na kuzuiliwa Jumanne wiki iliyopita"
" Televisheni ya kitaifa ilitangaza kifo chake Ijumaa baada ya kusemekana kupoteza fahamu kwa siku 3 baada ya kuzuiliwa"
"Facebook Forum"
"Tunisia ambayo inapitia hali ngumu kiuchumi inahitaji mkopo wa IMF, ili kuzuia kuporomoka kwa uchumi wake"
" Kwa mujibu wa shirika la habari la Reuters, Abassi amesema kwamba kiwango cha mkopo kinaendelea kujadiliwa lakini huenda kikawa kati ya dola bilioni 2 na 4 za kimarekani"
"Serikali na muungano wa kitaifa wa wafanyakazi wenye nguvu wa UDTT wiki iliyopita walisaini mkataba wa nyongeza ya asilimia 5 kwenye mishahara, ikiwa kama hatua ya kupunguza taharuki ya kiuchumi nchini"
" Hata hivyo serikali haikutangaza hatua zaidi za marekebisho ambazo zinahitajika na IMF kabla ya mkopo kutolewa"
"IMF hapo awali ilisema kwamba haingetoa mkopo kwa Tunisia hadi serikali ifanye makubaliano na muungano wa UGTT wenye zaidi ya wafanyakazi milioni moja kote nchini"
" UGTT mara kadhaa umesimamisha uchumi wa taifa hilo mara kadhaa kupitia migomo ya kitaifa"
"Facebook Forum"
"Kampuni hiyo ambayo inasambaza umeme kwa asilimia 90 nchini humo imetaabika kufikia uhitaji wa umeme Afrika kusini kwa muongo mmoja"
"Mipango ya serikali kumaliza matukio ya mgao na kukatika umeme inaweza kukamilika angalau baada yam waka mmoja ili matokeo mazuri yaweze kuonekana , amesema hayo mkurugenzi wa juu wa Eskom "
"Licha ya rais Cyril Ramaphosa kuahidi hatua mpya za kukabiliana na mzozo wa nishati nchini Afrika kusini lakini bado inaonekana kwamba taifa hilo lenye viwanda vingi litaendelea kukabiliwa na tatizo la umeme kwa takriban mwaka mmoja"
"Kampuni hiyo ya serikali ya Eskom imekata umeme kwa kiasi kikubwa wiki iliyopita na inatarajiwa kufanya hivyo tena wiki hii"
" Mkurugenzi mkuu wa maswala ya operesheni wa ESKOM Bwana Jan Oberholzer alisema kuna mipango mingi inayotakiwa kufanyiwa kazi, ingawa itachukua muda kuitekeleza"
"Amesema hadi sasa Eskom imetumia dola milioni 451 kwa ajili ya mafuta ya Diesel kwa ajili kufanya operesheni za genereta hiyo ni zaidi ya bajeti iliyokuwepo hali inayozua wasiwasi mkubwa"
"Facebook Forum"
"Maafisa wanasema kwanza wanataka kusahihisha makosa ya siku za nyuma yaliyofanywa na vikosi vya ulinzi vya kimataifa vingine, kwa kuwaelimisha raia kuhusu jukumu la majeshi hayo, ikiwemo kushauriana na wenyeji juu ya kuachana na vita"
"Hii ni mbinu mpya iliyopitishwa wiki iliyopita Kinshasa kusaidia kujenga programu ya amani katika hali iliyokuwa haina utata"
"Christophe Lutundula, Makamu Waziri Mkuu na Waziri wa Mambo ya Nje wa DRC wiki iliyopita alisaini mikataba kadhaa juu ya majukumu ya jeshi la kikanda na Peter Mathuki, Katibu Mkuu wa Jumuiya ya Afrika Mashariki, inayoruhusu nchi wanachama kupeleka majeshi yake mara moja"
"Lakini wakati ni suala la muda tu kwa majeshi kuwasili nchini humo, wakuu wa majeshi kutoka nchi wanachama walikubaliana kwamba malengo makuu ya peresheni zao ni kutoa nafasi zaidi ya kuhusishwa kwa raia katika operesheni hizi"
"Walikubaliana kuwa kuwepo kwa majeshi yaliyopelekwa na UN na Jumuiya ya SADC yalikabiliwa siku zote na kutiliwa mashaka na umma"
"Na kwa Umoja wa Mataifa, majeshi siku za nyuma yametuhumiwa kuhusika na mauaji ikiwemo ubakaji"
"Tangu mwezi Julai, waandamanaji wamekuwa wakilenga kambi za walinda amani wa UN huko mashariki mwa DRC, wakiwatuhumu kushindwa kwao kuwadhibiti waasi"
"Kikosi hicho cha dharura cha EAC kitakuwa awali na muda maalum wa miezi sita, utakaoongezwa, na mbali na kupambana, kitafanya kazi kuunda programu za kiraia kama vile kuweka vituo vya kijamii na kufanya mikutano ya amani na wanavijiji katika mkakati mpya unaokusudia kuwaweka wananchi karibu na maafisa wao"
"Chanzo cha habari hii ni gazeti la ""The East African"" linalochapishwa Kenya"
" "
"Facebook Forum"
"Katibu Mkuu wa UN Antonia Guterres hatahudhuria mazishi ya Malkia ili aweze kuwepo New York kusimamia mkutano wa viongozi kuhusu Elimu Jumatatu"
"Katibu Mkuu wa UN Antonio Guterres"
"Baada ya hapo atahudhuria ufunguzi wa mjadala wa kila mwaka Jumanne asubuhi, akiwaambia waandishi itakuwa “ni muhali” yeye kutokuwepo katika majadiliano hayo"
”
"Rais wa Marekani Joe Biden ambaye ndio kiongozi mwenyeji kwa kawaida anakuwa mkuu wa nchi wa pili kulihutubia baraza hilo Jumanne, lakini kwa kuwa atakuwa anahudhuria mazishi ya Elizabeth Jumatatu, maafisa wa Marekani wanasema siku ya kutoa hotuba yake imebadilishwa hadi Jumatano"
"Wote Rais wa Russia Vladimir Putin na Rais wa Ukraine Volodymyr Zelenskyy hawatahudhuria mkutano mjini New York, lakini juu ya hivyo, mvutano wao utatawala kwenye agenda ya mkutano wa mwaka huu"
"Kushoto, Rais Vladimir Putin na Rais wa Ukraine Volodymyr Zelenskyy"
"“Nafikiri kuwa Joe Biden na viognozi wengine wa Magharibi watatumia hili kama ni fursa ya kufikisha ujumbe juu ya hasira zao kwa Russia kutokana na vita hii,” Richard Gowan, mkurugenzi wa UN anayesimamia Kikundi cha Kimataifa kinachoshughulikia Migogoro, ameiambia VOA"
"Amesema viongozi wa Magharibi pia watataka kuonyesha uungaji mkono wa baadhi ya nchi za Magharibi ambazo wanahisi wanajaribu kuepuka kuonyesha wanaiunga mkono au wanaikosoa Russia"
"Balozi wa Marekani Linda Thomas-Greenfield amewaambia waandishi Ijumaa kuwa uvamizi wa Russia nchini Ukraine “ni mtihani mkubwa kwa misingi mikuu ambayo iliifanya Umoja wa Mataifa uwepo"
"” Ameihimiza jumuiya ya kimataifa kutopuuzia misingi hiyo"
"Balozi wa Marekani katika UN Linda Thomas-Greenfield"
"“Ni lazima tuongeze mara mbili ahadi zetu kufikia dunia yenye amani na hata tushikamane kwa karibu nguzo zetu zilizojikita katika haki ya kujitawala, kuheshimu mipaka, amani na usalama,” alisema"
"“Na kwa sababu hii ndio maana wiki ijayo ni muhimu"
" Tunaamini hii ni fursa ya kuilinda Umoja wa Mataifa na kuonyesha kwa walimwengu kuwa inaweza kusimamia changamoto zenye shinikizo zaidi za dunia"
”
"Siku ya Alhamisi, Baraza la Usalama la Umoja wa Mataifa litafanya mkutano wa ngazi ya mawaziri kuhusu hali hiyo; kunaweza kutokea malumbano makali kati ya maafisa wa Russia na nchi za Magharibi"
" Kutakuwa pia na shughuli pembeni ya mkutano huo siku hiyo kuhusu kuwajibika kwa uhalifu wa kivita uliofanyika Ukraine"
" "
"Facebook Forum"
"Biden, ambaye aliwasili siku ya Jumamosi, ni kati ya mamia ya viongozi wa dunia waliokusanyika Uingereza kuhudhuria mazishi ya malkia Jumatatu"
"Biden na mkewe wanatarajiwa kutoa heshima zao za mwisho kwa Elizabeth Jumapili huko katika Ukumbi wa Westminster, ambapo mwili wake umewekwa tangu Jumatano, ili kuwapa watu fursa ya kutoa heshima zao"
"Familia za wafalme kutoka nchi mbali mbali za Ulaya pia wanatarajiwa kuhudhuria ibada ya maziko ya Elizabeth"
"Mfalme Charles III, mtoto wa Elizabeth, anaandaa tafrija rasmi ya kitaifa Jumapili kwa ajili ya viongozi mbalimbali ambao wamekusanyika katika mji mkuu wa Uingereza"
"Ufalme wa Uingereza umetoa mwaliko unaozusha utata kwa mwanamfalme wa Saudi Arabia Mohammed Bin Salman, ili kuhudhuria mazishi, mtu ambaye inaaminika na wengi kuwa alihusika na amri ya kuuawa kwa mwandishi wa habari Jamal Khashoggi mwaka 2018"
" "
" "
" "
" "
"Facebook Forum"
"Sherehe za Arbaini ni kuadhimisha mwisho wa siku 40 ya kuomboleza mauaji ya Imam Hussein, mjukuu wa Mtume Mohamed SAW, katika karne ya saba, aliyeuliwa na wapiganaji wa Khalifa Yazid"
" Hilo ndilo tukio muhimu linalosemekana lilianzisha madhahemu ya kishia katika uislamu"
"Mkusanyiko huo ambao ni moja wapo ya mikusanyiko mikubwa ya kidini duniani hufanyika kila mwaka, ambapo waumini wanaume kwa wanawake kutoka pembe mbali mabli za dunia hukusanyika Karbala ambako Imam Hussein na kaka yake Abbas walizikwa"
"Wasimamizi wa sherehe hiyo wanasema baada ya miaka miwili ya shughuli zote kusitishwa kwa sababu ya janga la COVID, wameshuhudia watu milioni 21"
"2 waliowasili wiki hii katika mji huo ulioko kati kati ya Iraq kuhudhuria sherehe hizo"
"Miongoni mwa waumini hao milioni 5 wametokea nchi za nje na milioni 3 kutoka nchi jirani ya Iran, ikiwa ni idadi kubwa kabisa ya mahujaji kuwahi kushuhudiwa kutoka nchi hiyo, kulingana na maafisa wa nchi hizo mbili"
"Katika sherehe hizo wanaume hujipiga kifuwani kwa minyororo wakiandamana hadi makaburi mawili ya maimamu hao, huku wakiimba kaswida za kidini"
" Ina aminika kitendo hicho ni hatua ya kujiadhibu kutokana na mauaji ya wajukuu hao wawili wa Mtume Mohamed"
"Waumini wengine wanabeba bendera nyeusi na mabango yenye picha ya Imam Hussein"
"Facebook Forum"
"Zelenskyy alisema kuwa, hadi sasa, zaidi ya makaburi 440 yamefukuliwa katika eneo la maziko ya halaiki karibu na Izium” na ushahidi unajitokeza kuwa wanajeshi wa Russia “waliwapiga risasi waliozikwa kwa mashara"
”
"Miili iliyopatikana eneo lililofukuliwa na kukutwa kaburi la halaiki baada ya majeshi ya Ukraine kulikamata eneo la Izium, Ukraine, Sept"
" 16, 2022"
"Zaidi ya hilo, alisema wanajeshi wa Russia wamewashikilia baadhi ya watu, wakiwemo wageni, mateka kwa miezi kadhaa"
" Ametaja raia saba wa Sri Lanka ambao walikuwa wanafunzi katika Chuo cha Udaktari cha Kupyansk Ukraine wakati wa uvamizi huo ambao wameshikiliwa mateka na Warussia tangu mwezi Machi"
"“Ni hivi sasa tu, baada ya kuukomboa mkoa wa Kharkiv, watu hawa wameokolewa, wanapewa huduma sahihi ya afya,” alisema"
"Zelenskyy pia alisema alizungumza siku ya Ijumaa na wawakilishi kutoka kampuni ya Nike"
" Alisema aliwashukuru “kwa uamuzi wao wa kuondoka kutoka soko la Russia"
" Ni uamuzi sahihi"
"Huu ni mfano wa namna biashara inaweza kuchukua hatua muhimu katika kulinda ubinadamu na uhuru"
" Iwapo nchi imeamua kuchukua njia ya ugaidi, ni wajibu wa kila kampuni inayojiheshimu kukaa mbali na nchi kama hiyo"
”
"Wanajeshi wa Ukraine wakipumzika katika kijiji walichokikomboa hivi karibuni kaskazini ya Kharkiv, mashariki ya Ukraine, Mei 15, 2022"
"Wizara ya Ulinzi ya Uingereza ilisema Jumamosi kupitia ujumbe wa Twitter kuwa, “Ukraine inaendelea na operesheni za mashambulizi upande wa kaskazini mashariki wa nchi hiyo wakati majeshi ya Russia yameweka ngome ya ulinzi kati ya Mto Oskil na mji wa Svatove"
"Russia huenda inachukulia kwamba kudhibiti ukanda huo ni muhimu kwa sababu ni kati ya njia muhimu inayopitisha mahitaji yanayopelekwa katika njia kadhaa ambazo Russia bado inazidhibiti kutoka mkoa wa Belgorod ya Russia"
”
"Na zaidi ya hilo, njia hii iko karibu na mpaka wa Luhansk Oblast, ambayo ni sehemu ya Donbas, ambayo Russia inakusudia ‘kuikomboa’ kama moja ya malengo yake ya vita ya hivi sasa,” wizara imesema"
" Imeongeza, “Kupoteza eneo kubwa la ardhi huko Luhansk utaharibu bila ya kificho Mkakati wa Russia"
”
"Facebook Forum"
"Dkt Ruto, ambaye anatarajiwa kuapishwa Septemba 13, hakudokeza chochote kuhusu mabadiliko yoyote makubwa ya sera ya mambo ya nje kutoka ile ya mtangulizi wake Uhuru Kenyatta"
" Sherehe za kuapishwa kwake zitafanyika katika uwanja wa michezo wa Kasarani mjini Nairobi"
"Dkt Ruto anachukua kijiti cha kuiongoza Kenya huku kukiwa na changamoto na fursa nyingi nchi humo, kikanda na eneo kubwa la Pembe ya Afrika"
"Anaweza kutumia mafanikio ya kidiplomasia ya mtangulizi wake – Uhuru Kenyatta – yaliyofanyika katika muingiliano wa kikanda na kuiweka Kenya katikati ya amani ya kikanda na miradi ya kiusalama, au kuamua kufuata njia yake mwenyewe kwa kutumia fagio jipya la kisiasa na kiuchumi"
"Rais anayeondoka madarakani Uhuru Kenyatta"
"Katika ilani yake ya kisiasa, Dkt Ruto anasema chama chake cha Kenya Kwanza Alliance kina nia ya dhati kwa muingiliano wa kikanda ambao utaifanya Kenya kituo muhimu katika kanda hiyo"
"“Serikali ya Kenya Kwanza itahakikisha kuwa nchi inaheshiwa na kuthaminiwa kote ulimwenguni"
" Itahamasisha mahusiano ya kirafiki na jirani zake, itachukua nafasi ya mbele katika masuala ya kikanda na barani Afrika, itashirikiana na washirika wake wa kimataifa, na kuendelea kuimarisha ahadi zetu kwa jumuiya ya kimataifa,” ilani hiyo inaeleza katika kifungu cha sera ya mambo ya nje"
"Jamhuri ya Kidemokrasia ya Congo bado ni changamoto"
" Wakati Uhuru alikuwa amefuata sera ya kupunguza vita upande wa mashariki mwa DRC, Dkt Ruto anaanza kutoka hatua isiyotabirika katika mahusiano yake na nchi ya pili kubwa barani Afrika na kiongozi wake, Felix Tshisekedi"
"Rais Félix Tshisekedi wa DRC akiwa na Rais Uhuru Kenyatta wa Kenya, mjini Nairobi, Februari 6, 2019"
" (Twitter/Uhuru Kenyatta)"
"Rais Kenyatta alikuwa kati ya viongozi wachache wa Afrika waliohudhuria kuapishwa kwa Rais Tshisekedi mjini Kinshasa wakati viongozi wengine wa Afrika na Umoja wa Afrika (AU), walikuwa na shaka kuhusu ushindi wake dhidi ya Martin Fayulu"
"Hivi karibuni Rais Kenyatta alikuwa mwenyeji wa wakuu wa nchi wanachama za Jumuiya ya Afrika Mashariki kujadili kuzorota kwa usalama huko mashariki mwa DRC na kufanya bidii kuundwa kwa Kikosi cha Dharura cha Afrika Mashariki, na upelekaji wa wanajeshi nchini DRC"
"Pia aliweka nia ya dhati ya kutuliza hali ilivyo huko mashariki mwa DRC kwa kupeleka wanajeshi 200 wa Jeshi la Ulinzi la Kenya (KDF) kukabiliana na wanamgambo wanaosababisha vurugu kwa raia na kutishia uwepo wa walinda amani wa Umoja wa Mataifa"
"Chanzo cha habari hii ni gazeti la “The East African” linalochapishwa Kenya"
" "
"Facebook Forum"
"Kiongozi wa Azimio Raila Odinga ambaye ndiye mlalamikaji mkuu katika kesi hii ameweka wazi shutuma dhidi ya tume ya uchaguzi IEBC kwa kusimamia mchakato uliosababisha kupunguzwa kwa kura zake na idadi sawa ya kura hizo kuongezwa katika kura za William Ruto, ambaye ametangazwa kuwa Rais mteule na IEBC"
"Mahakama hiyo ya majaji 7 imesikia kuwa mfumo wa teknolojia ya uchaguzi wa IEBC uliingiliwa na raia wa kigeni wakiwemo raia wa Venezuela na watu wengine akiwemo msaidizi binafsi wa Wafula Chebukati ambaye aliingia katika mfumo huo ingawa hakutangazwa kwenye gazeti rasmi la serikali"
"Katika uwasilishaji uliofanyika Jumatano mbele ya Jaji Mkuu Martha Koome na majaji Philomena Mwilu, Dkt Smokin Wanjala, William Ouko, Isaac Lenaola, Mohammed Ibrahim, na Njoki Ndungu, mawakili wa Bw Odinga na Martha Karua ambao ni James Orengo, Julie Soweto, Philip Murgor, Pheroze Nowrojee na Paul Mwangi, wameieleza mahakama kuwa uchaguzi wa urais uliofanyika Agosti 9 hauafiki viwango vya kisheria kwa mujibu wa Kifungu cha 138 (3) (c) na 138 (10) cha katiba ya Kenya"
"Bw Orengo, katika tathmini yake iwapo Rais Mteule aliyetangazwa alipata kura 50%+1 ya kura zote zilizopigwa, ameeleza kuwa hesabu hiyo ilitokana na hesabu isiyo sahihi ya jumla ya kura zilizopigwa kama ilivyotangazwa na IEBC kwani kuna jumla ya zaidi ya kura 140,000 ambazo hazijulikani zilipo na kwamba kulikuwa na udanganyifu wa hali ya juu"
"Bw Orengo, anadai kuwa katika uchaguzi huu palikuwa na hila na njama na mpango wa makusudi kudukua mfumo wa kiteknolojia wa tume ya uchaguzi na kuwekwa matokeo bandia"
"Na kuhusu iwapo kulikuwa na tofauti zisizoelezeka kati ya kura zilizopigwa kwa wagombea urais na nafasi nyingine za uchaguzi, iwapo kulikuwa na tofauti kati ya Fomu 34A zilizowekwa kwenye Tovuti ya Umma ya IEBC"
" Na jingine kuwa Fomu 34A zilizopokelewa katika Kituo cha Kitaifa cha Kujumlisha Kura ya urais katika ukumbi wa Bomas na kuhusu iwapo kulikuwa na tofauti kati ya Fomu 34A zilizotolewa kwa mawakala wa vyama katika Vituo vya Kupigia Kura, Julie Soweto ameieleza mahakama kuwa takwimu zilizopo kwenye fomu zimefanyiwa ujanja na ni tofauti kabisa licha ya kuwa na nembo, mihuri na saini za mawakala wa vyama"
"Aidha, ameeleza kuwa katika vituo vyote 41 vya kupigia kura vilivyochukuliwa kama sampuli na kuambatanishwa na hati ya kiapo, kura za Bw Odinga zilipunguzwa na kupewa Bw Ruto, lakini idadi ya wapiga kura ilisalia ilivyo, hasa katika majimbo ya Bomet, Kiambu, Kakamega, Nairobi na Baringo"
"Mgombea urais na makamu wake wa Azimio la Umoja, One Kenya, Raila Odinga na Martha Karua"
"Mfano, Soweto anadai, kuwa Nakala za fomu 41 za 34A ambazo zinaonyesha hitilafu kubwa za kura kutoka Bomet, Kiambu na Kakamega zilizopewa mawakala zinatofautiana na zile za IEBC na zilizowasilishwa katika Kituo cha Kitaifa cha Kujumlisha kura, Bomas jijini Nairobi"
" Ameeleza mahakama kuwa zaidi ya kura 33,000 zimepunguziwa Bw Odinga na kuongezewa Ruto"
"Na iwapo teknolojia iliyotumiwa na IEBC ilikidhi viwango vya uadilifu, uthibitisho, usalama na uwazi ili kuhakikisha matokeo sahihi na yanayoweza kuthibitishwa, na iwapo kulikuwa na ujanja wa upakiaji na usambazaji wa Fomu 34A kutoka vituo vya kupigia kura hadi seva ya IEBC, Philip Murgor amewaeleza majaji hao kuwa mfumo wa teknolojia ya uchaguzi wa IEBC uliingiliwa na raia wa kigeni wakiwemo raia wa Venezuela na watu wengine akiwemo msaidizi wa kibinafsi wa Wafula Chebukati aitwaye Dickson Kwanusu ambaye aliingia katika mfumo huo ingawa hakutangazwa kwenye gazeti rasmi la serikali, na kuhakiki fomu 1, 743 za 34A zilizo na matokeo ya kura kutoka vituo vya kupigia kura"
"Bw Murgor pia, ameeleza kuwa kuna ushahidi kwamba fomu zilizokuwa zinawekwa kutoka vituo vya upigaji kuwa, zilikuwa zinazuiliwa zinapakuliwa na kuwekwa upya na maelezo mapya baada ya kubadilishwa katika muundo unaoweza kuhaririwa"
" Kwa mfano, Abdi Dahir, ambaye hajatangazwa kwenye gazeti rasmi la serikali, pia anadaiwa kuhakiki fomu 659 za 34A"
"Aidha, Murgor anaeleza kuwa kulikuwa na ufikiaji wa mbali kwa mfumo wa IEBC siku 3 baada ya shughuli ya kupiga kura kukamilika, huku Okiya Omtatah akisema katika ushahidi wake kuwa hali hiyo ilisababisha kutupwa kwa kura zipatazo 508,647 ambazo zilimwezesha Ruto kufikia alama ya asilimia 50%+1"
"Ripoti ya amri kwa tume ya uchaguzi kuwezesha ufikiaji wa seva yake, nakala za sera yake ya usalama ya mfumo wa teknolojia inayojumuisha nenosiri na maingilio kwenye seva hiyo, watumizi wa nenosiri la usimamizi wa mfumo huo, watumiaji wa mfumo na viwango vya ufikiaji, na mawasiliano yaliofanyika kwenye seva hiyo pamoja na nakala halali za Fomu 34A na 34B Kitabu cha 2 zilizotumiwa katika uchaguzi pamoja na kufunguliwa kwa masanduku ya kura katika vituo 15 ili kukaguliwa, kuchunguzwa na kuhesabiwa upya katika majimbo ya Kericho, Mombasa, Nandi na Nyandarua ili kuthibitisha madai kuwa kura ziliibiwa, itawasilishwa mahakamani Alhamisi"
"Imetayarishwa na mwandishi wetu Kennedy Wandera, Nairobi, Kenya"
"Facebook Forum"
" "
"Timu ya wanasheria ya Odinga imefungua kesi ikidai kuwa timu inayofanya kazi na Naibu Rais William Ruto ilidukua mfumo wa uchaguzi na kubadilisha picha halisi za fomu za matokeo ya vituo vya uchaguzi kwa zile zilizoghushiwa, hivyo kuongeza idadi ya kura za Ruto katika uchaguzi wa Agosti 9"
"Ruto, ambaye alitangazwa rais mteule, amekanusha shutuma hizo"
" Tume ya uchaguzi imegawanyika na kuwasilisha majibu yenye kukinzana – makamishna wanne wamekataa kuyatambua matokeo, na mwenyekiti na wengine wawili wamekubaliana na matokeo"
"Jopo la Majaji Maarufu wa Afrika limewasili nchini Kenya kufuatilia kesi ya kupinga matokeo ya uchaguzi wa Urais Kenya 2022, ambapo kongamano linafanyika kabla ya kesi kuanza kusikilizwa Jumanne"
"Kesi ya kupinga matokeo iliyofunguliwa na mgombea urais Raila Odinga, kati ya wagombea wanane wengine, anapinga matokeo ya upigaji kura wa Agosti 9 ambapo Makamu Rais William Ruto alitangazwa Rais mteule kwa kupata asilima 50"
"49 ya kura"
"Dkt Ruto alitangazwa mshindi huku makamishna wanne wa tume ya uchaguzi IEBC, walimshutumu mwenyekiti Wafula Chebukati kwa kuuteka mchakato huo na kufanya maamuzi ya kumtangaza mshindi peke yake"
"Jopo la wanachama wa Safu ya Majaji wa Afrika (AJJF) linaongozwa na Jaji Mkuu mstaafu wa Tanzania Mohammed Chande Othman"
"Majaji wengine ni Lillian Tibatemwa -Ekirikubinza wa Mahakama ya Juu ya Uganda, Ivy Kamanga kutoka Mahakama ya Juu ya Rufaa ya Malawi, Moses Chinhengo kutoka Mahakama ya Rufaa, Lesotho, na Henry Boissie Mbha, Rais wa Mahakama ya Uchaguzi ya Afrika Kusini"
" "
"Facebook Forum"
"Kati yao ni waandishi wa habari kadhaa wenye weledi ambao walitafuta hifadhi nchini Thailand"
"Baadhi tangu wakati huo wameondoka au kwenda kuishi kwingineko, lakini wengine walibakia Thailand, wakiishi kwa hofu ya polisi kuwakamata au kuwarejesha Myanmar"
"“Hadhi yao ya ukazi wa muda mrefu ni changamoto kubwa sana ya kuwa uhamishoni, wala haijalishi mahali gani wako,” mwandishi wa muda mrefu wa Myanmar Aung Naing Soe, hivi sasa anaishi Thailand, alisema katika mahojiano"
"Juhudi kadhaa zimeanzishwa na jumuiya za vyombo vya habari nchini Thailand kwa ajili ya waandishi wa habari wanaotokea Myanmar, wakiwapa msaada wa kifedha na wa kisheria ili waweze kuendelea kuendesha operesheni zao za habari hapa, au angalau waepuke kusumbuliwa na mamlaka husika"
"Aung Naing Soe, hata hivyo, ambaye ana uzoefu na waandishi walioko uhamishoni, alisema mengi yanaweza kufanywa"
"“Itakuwa ni jambo jema endapo kuna taasisi zozote zinazoweza kuwasaidia kupata hadhi ya kisheria ya uhamiaji kwa kuwasaidia kupata ukaazi katika nchi ya tatu kuliko kuwasaidia kurejea kupitia mpaka wa Thailand-Myanmar kisheria,” alisema"
"“Waandishi wengi wa Myanmar walioko uhamishoni hawana nyaraka halali hivyo wanahitaji kupumzika na pia msaada wa matibabu ya afya ya akili"
”
"Bila ya kujua nani atafuatia"
"Thailand imekuwa ni kituo kikuu na sehemu ya mpito kwa wale wanaokimbia ghasia huko Myanmar kwa miongo kadhaa"
" Mapinduzi ya mwaka jana yalileta wimbi jipya la wakimbizi, wakiwemo waandishi, licha ya wanaofuatilia kusema ni vigumu kusema wangapi bado wako nchini Thailand"
"“Baadhi waliondoka mapema, kama Machi 2021,” Johanna Son, ambaye anaendesha Reporting ASEAN, mtandao unaofuatilia matukio ya haki za raia huko Myanmar na eneo hilo, alisema"
" “Wengine walijaribu kufanya iwezekane, baadhi waligundua kuwa haiwezekani au siyo busara kubakia na kubahatisha maisha yao"
”
"Chavarong Limpattamapanee, rais wa Baraza la Habari la Taifa la Thailand alikadiria kuwa waandishi wa habari takriban 180 waliokuwa wamekimbia mapinduzi mwaka 2021 wako Thailand, wengi wao wako kaskazini, katika maeneo ya mpakani kama vile Mae Sot"
"“Na karibu wote kati yao wanaogopa sana, kugunduliwa na kukamatwa,” amesema"
"Thailand haijasaini Mkataba wa Wakimbizi wa Umoja wa Mataifa, ambao unazikataza serikali kuwarejesha wakimbizi katika nchi zao kama wanakabiliwa na vitisho kwa uhai wao"
"“Wale walioingia Thailand kisheria na wanataka kubakia wanakabiliwa na changamoto kubwa ya kuendelea kuwa na hadhi ya kisheria,” Phil Robertson, naibu mkurugenzi wa shirika la Human Rights Watch, kitengo cha Asia, amesema"
" “Wakati wengine waliokuwa wamevuka kirahisi mpakani wanakabiliwa na vitisho vya kukamatwa kwa kuingia kinyume cha sheria, na kuna uwezekano wa kurejeshwa Myanmar, wakati wowote"
" "
" "
"Facebook Forum"
"Katika maadhimisho ya siku ya Uhuru wa Habari Duniani, waandishi na watetezi wa haki za binadamu wameonya kuhusu vitisho kwa uhuru wa habari na demokrasia kwa kutoa habari za uongo, hotuba za chuki na propaganda kupitia teknolojia ya digitali"
"Katika tukio maalum kuadhimisha siku hiyo , mkuu wa haki za binadamu katika Umoja wa Mataifa, Michelle Bachelet alitoa heshima kwa ushujaa na azma ya waandishi wa habari ambao wanaendelea kufanya kazi huku wakikabiliwa na ongezeko la manyanyaso, vitisho, na hatari kwa maisha yao"
"Bachelet alielezea kuwa mwaka jana waandishi wa habari 55 waliuwawa"
" Mwaka huu, anasema waandishi wa habari sita na mfanyakazi mmoja kwenye chombo cha habari aliuliwa huko Mexico na waandishi wa habari wengine 12 wameuawa nchini Ukraine tangu Russia ilipoivamia nchi hiyo hapo Februari 24 ameonya kuhusu ongezeko la nyenzo za upelelezi, kama vile Pegasus au Candiru, ambavyo vinaingilia kwa ndani vifaa vya watu na maisha yao"
"“Matumizi ya udukuzi katika mitandao umepelekea kukamatwa, kutishiwa na hata kuuawa kwa waandishi wa habari"
" Imehatarisha vyanzo vyao"
" Inaziweka hata familia zao katika hatari"
" Kukabiliana na hatari hizi, waandishi wa habari mara nyingi wanachukua njia hatari za kujizuia"
”
"Mshindi wa tuzo ya mwaka ya Amani ya Nobel, mwandishi wa habari wa Russia, Dmitry Muratov, anasema Russia inakabiliwa na mustakbali uliovunjika kwasababu ya Rais Vladimir Putin"
" Anasema uharibifu wa vyombo huru chini ya utawala wa Putin, na propaganda dhidi ya Ukraine, zimekuwa ni muhimu katika kuchochea uvamizi wa Russia"
"Mshindi mwenza wa tuzo hiyo mwaka jana, mwandishi wa habari wa Ufilipino, Maria Ressa anakiri kuhusu ukandamizaji wa ukweli uliofanywa na Putin ambapo imewezekana kwake kuanzisha vita nchini Ukraine"
"“Bila ya takwimu huwezi kupata ukweli"
" Bila ya ukweli huwezi kupata uaminifu"
" Bila ya uaminifu hatushirikiani uhalisia"
" Hakuna kanuni za sheria"
" Hakuna demokrasia"
" Waandishi wa habari, watetezi wa haki za binadamu – mtu yeyote anashambuliwa, mtu yeyote anaweza kulengwa"
" Sisi hatuna ulinzi katika vita vya habari,” anasema Ressa"
"Ressa anasema propaganda inakuwa na mchango katika kuwatia khofu watu na kuwasilisha takwimu za uongo"
" Anaonya kuwa watu ambao wanaamini uongo ndiyo sahihi, ni watu ambao wanaweza kudhibitiwa"
" Anaonya pale ukweli unapoharibiwa, demokrasia nayo huharibiwa"
" "
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Dunia inapoadhimisha siku ya uhuru wa vyombo vya habari na uhuru wa kujieleza Jumanne, shirika la kutetea haki za waandishi habari la Waandishi wasio na Mpaka RSF linasema mvutano unaongezeka kutokana na vurugu kwenye utoaji wa habari"
"Ripoti ya shirika hilo lenye makao yake mjini Paris inaonya kwamba kutokana na ukosefu wa kanuni za kusimamia utandawazi wa kutoa habari kwenye mitandao kumekuwepo na ongezeko marudufu la habari za uwongo na propaganda, mivutano katika vyombo vya habari na kusababisha migawanyiko ndani ya nchi na kati ya nchi na nchi kwenye kiwango cha kimataifa"
"Ripoti hiyo imeorodhesha pia hali ya uhuru wa habari katika zaidi ya nchi 180, na kati ya nchi zinazoongoza ni zile za Scandinavia za Norway, Denmark Sweden na Filand pamoja na Estonia"
"Na zile zilizoko chini katika orodha ni Korea Kaskazini ikifuatiwa na Eritrea, Iran na Turkmenistan"
"Kwa upande wa nchi za Afrika Ushelsheli ndio inaongoza kwa uhuru wa vyombo vya habari na ni miongoni mwa nchi 7 zenye uhuru wa kuridhisha, ikiwa pamoja na Namibia, Afrika kusini, Cape Verde, Ivory Coast Burkina Faso na Sierra Leone"
"Kwa Afrika mashariki Tanzania imeshuhudia kufunguka kwa uwanja wa uhuru wa habari lakini Kenya kuimarika zaidi katika uhuru huo ikipanda kutoka nafasi ya 102 hadi 62"
" Ripoti inaeleza Rwanda Burundi hali imekuwa nzuri kidogo lakini Uganda ikishuhudia kubanwa kwa uhuru wa kusema na uhuru wa waandishi habari"
" "
"Facebook Forum"
"Umoja wa Mataifa inasema njaa nchini Somalia huenda ikatokea baadaye mwaka huu"
" Mkuu wa masuala ya kibinadamu katika Umoja wa Mataifa, Martin Griffiths, amesema kwamba kama hatua madhubuti hazitachukuliwa na jumuiya ya kimataifa kuhusu hali ya njaa ambayo duniani haijaiona kwa miaka kadhaa wataiona hali hiyo hivi sasa"
"Takriban watu milioni moja nchini Somalia wamekoseshwa makazi kutokana ukame mbaya sana kuwahi kutokea kwa miongo kadhaa ambao umeathiri eneo kubwa sana la Pembe ya Afrika ikiwa ni pamoja na Ethiopia na Kenya"
"Mkuu wa masuala ya kibinadamu katika Umoja wa Mataifa, Martin Griffiths alisema kwamba hali aliyoiona kwenye hospitali moja nchini Somalia katika siku za karibuni ilikuwa mbaya sana hajawahi kuiona katika muda wa miaka 50 ya kazi za kibinadamu"
"“Hili halijawahi kutoka hapo kabla nchini Somalia"
" Kwahiyo picha zote ambazo tumekuwa nazo "
" Hii ni hali isiyo na kifani, ni kwasababu hiyo ndiyo maana tunapiga debe na kutikisa miti na kujaribu kupata msaada wa kimataifa katika misingi ya mtizamo, matarajio na uwezekano na khofu ya njaa inakuja Pembe ya Afrika"
" Hapa nchini Somalia, huenda ikawa kwanza, lakini Ethiopia na Kenya kwa hakika haziko nyuma sana,” amsema Griffiths"
"Mwakilishi wa UNICEF nchini Somalia, Wafaa Saeed Abdelatef alisema kwamba “takriban nusuya watoto walio na umri wa chini ya miaka mitano” huenda “wakakumbwa na utapiamlo uliokithiri"
”
"Aliongezea kwamba hivi sasa watu milioni nne na nusu hivi sasa wana hitaji “msaada wa dharura wa maji” hata wakati ambapo hali inatabiriwa itakuwa mbaya sana kwa msimu mwingine wa mvua, wakihofia hautaleta afueni"
"Wafaa anasema""Utapiamlo umefikia viwango ambavyo havina kifani"
" Tuna watoto milioni moja na nusu, hii ni karibu nusu ya watoto walio na umri wa chini ya miaka mitano, huenda wakakumbwa na utapiamlo uliokithiri na kati ya hao, watoto laki tatu na nusu watahitaji matibabu kwa utapiamlo mbaya sana"
”
"Msemaji wa UNHCR Shabia Mantoon alisema kwamba hali inavyozidi kudorora pia kuna ongezeko la wanwake na watoto kukumbwa na manyanyaso ya kijinsia kwa vile wanahitajika “kutembea mwendo mrefu sana ili kuweza kupata maji na sehemu ya kujihifadhi"
”
"Familia zilizokimbia ukame upande wa kusini mwa Somalia wakiwa katika kambi ya hifadhi mjini Mogadishu, Somalia, Feb"
" 18, 2017"
"Familia zenye njaa nchini Somalia zimekuwa zikitembea kwa siku kadhaa au wiki kupitia njia zenye ardhi kavu wakitafuta misaada"
"Familia nyingi zimezika watu wao wakiwa njiani"
"Hata wanapofika kwenye kambi nje ya maeneo ya mjini, wanakuta misaada michache au hakuna kabisa misaada"
" Msemaji wa UNICEF anaelezea zaidi"
"""Wanawake na watoto wanalazimishwa kutembea mwendo mrefu n mbali sana kutafuta fursa za maji na makazi, wakikumbana na hatari ya manyanyaso ya kijinsia"
" Wakati ukame unazidi kuongezeka, wasi wasi wa ulinzi unazidi kuongezeka na hatari ya manyanyaso ya kijinsia na kingono nayo yanaongezeka pia"
" Watoto wengi pia wamelazimika kuacha shule kuzisaidia familia zao kupata kipato cha kila siku na"
" Kutafuta maji na ardhi za malisho, na kuongezeka zaidi kwa hatari za ndoa za kulazimishwa au familia kutengana,"" anasema shabia Mantoo"
"Uhaba wa maji nchini Somalia"
"Mkurugenzi wa kanda wa baraza la wakimbizi la Denmark, Audrey Crawford alisema kwamba kina mama wengi ambao amezungumza nao “wamewazika watoto wao siku za nyuma” kutokana na utapiamlo au ugonjwa"
"kiasi cha watu milioni moja nchini Somalia wamekoseshwa makazi kwasababu ya ukame mbaya sana kutokea katika miongo kadhaa, na kusukumwa na mabadiliko ya hali ya hewa"
"Kwa kuongezea, uvamizi wa Russia nchini Ukraine umeelezewa kama ni janga kwa Somalia, ambayo imeathiriwa sana na uhabari wa misaada wa kibinadamu wakati wafadhili wa kimataifa wakiilenga Ulaya"
" Audrey Crawford anafafanua zaidi"
"""Zaidi ya watu milioni moja wamekoseshwa makazi ndani ya nchi hadi hivi sasa mwaka huu"
" wengi wao"
" Walitembeea kwa siku takriban kumi wakitafuta chakula na maji, waliwasili kwa hakika wakiwa hawana kitu na hali zao zimedhoofu huku watoto wakiwa na utapiamlo au watoto wao wamefariki"
" Kina mama wengi ambao nimezungumza nao, ama awali wamewazika watoto wao, ama kwa kuharisha au surua katika kambi ambazo zina msongamano mkubwa sana au wamekufa njiani kwasababu ya utapiamlo,” anasema Audrey Crawford"
"Tangazo rasmi la njaa ni nadra na linaonya kwamba msaada mdogo sana umepatikana na umefika kwa kuchelewa"
" "
"Facebook Forum"
"Roegchanda Pascoe alionyesha ushujaa kukabiliana na vitisho vya kuuawa wakati akijaribu kuzuia ghasia za magenge zilizokuwa zimezikumba jamii za makazi ya Cape nje kidogo ya mji wa Cape Town, Afrika Kusini"
" Facia Boyenoh Harris alikabiliwa na manyanyaso wakati akitetea haki za wanawake na ulinzi wa unyanyasaji wa kingono nchini Liberia"
"Wanawake hawa wawili Waafrika kutoka nchi zilizoko kusini mwa jangwa la Sahara ni kati ya darzeni za wanawake wanaopewa heshima na Wizara ya Mambo ya Nje ya Marekani na Tuzo ya Kimataifa ya Wanawake Mashujaa kwa kuonyesha “ujasiri usio wa kawaida, nguvu na uongozi katika kupigania amani, haki, haki za binadamu, uwiano wa kijinsia, na usawa … mara nyingi kwa kuweka maisha yao hatarini na kujitoa mhanga,” kwa mujibu wa taarifa kwa vyombo vya habari"
"Watatambuliwa Jumatatu katika hafla ambayo, kutokana na janga la corona, itawaleta wote hao pamoja kwa njia ya mtandao badala ya kuhudhuria binafsi mjini Washington"
" Waziri wa Mambo ya Nje wa Marekani Antony Blinken ataongoza tafrija hiyo, na mke wa Rais Jill Biden atatoa hotuba"
"Roegchanda Pascoe"
"Pascoe, mwenye umri wa miaka 47, ni mwanaharakati anayefanya kazi kuzuia uhalifu katika nyumba za Cape, jamii maskini nje ya mji wa Cape Town ambako watu wa makabila mbalimbali walilazimishwa kukaa eneo hilo katika miaka 1960 chini ya mfumo wa utawala wa kibaguzi Afrika Kusini"
"Magenge yamekuwa na makazi yao kwa miongo mingi hapo, wakisafirisha dawa za kulevya, silaha, ukahaba na mengine mengi"
" Ghasia zimefanywa “kuwa ni kitu cha kawaida,” Pascoe aliiambia VOA"
"Lakini mwaka 2013, baada ya mvulana mmoja aliyekuwa akicheza nje aliuawa katika mapambano ya risasi, mwanamama huyu alikuwa muasisi mwenza wa Kikundi cha kujitolea cha Usalama cha Manenberg"
" Kilipewa jina la kitongoji ambapo kipo, Kikundi hicho kinatoa elimu kuhusu mfumo wa kisheria wa uhalifu, kinawapatia mafunzo watetezi wa kisheria wa kijamii, na kutoa ushauri nasaha na misaada mingine kwa waathirika wa uhalifu, hususan wanawake na watoto"
" Pascoe anapata posho kupitia mfuko wa msaada kutoka Kikundi cha Kimataifa Kinachopambana na Uhalifu Kimataifa (Global Initiative Against Transnational Organized Crime)"
"Kikundi hicho pia kinafanya usuluishi kati ya magenge mbalimbali, kwa lengo la kutafuta suluhu ya amani kwa mizozo"
"Mwezi Julai 20, 2016, Pascoe na wakazi wengine kadhaa wa Manenberg walishuhudia madai ya shambulizi la genge dhidi ya mwanamme mmoja ambaye alikufa baadaye siku hiyo"
" Pascoe alikuwa ndiye shuhuda pekee kutoa ushahidi katika kesi ya mauaji ya mwaka 2019, akisaidia kumtia hatiani kiongozi wa genge hilo na wengine wawili"
"Siku moja kabla ya kutoa ushuhuda, washambuliaji wasiojulikana walipiga risasi katika nyumba yake"
" Pascoe alikuwa amehamishiwa katika nyumba usalama mapema siku hiyo, lakini watoto wake walikuwa bado wako nyumbani"
" Tangu wakati huo wameungana naye mafichoni, wakihofia kulipiziwa kisasi na magenge hayo"
"“Siwezi kukaa kimya wakati dhulma inatokea kwa kiumbe yeyote,” mwanamama huyo aliiambia VOA juu ya uamuzi wake wa kutoa ushahidi"
" Lakini “athari za ghasia za magenge zimekuwa mbaya sana kwangu mimi"
" … Sitaweza kurejea kuishi katika jamii hiyo"
"Hata hivyo Pascoe amekuwa mvumilivu"
" Kupitia kikundi hicho, anaendelea kusuluhisha migogoro ya jamii na kuwasaidia waathirika wanawake na familia mbalimbali"
" Ameandaa program ya kuzuia na kuingilia kati matukio ya kihalifu kwa vijana walio kaitka mazingira hatarishi"
" Ameandaa mfumo wa “walking bus” kwa wanafunzi kusindikizwa na wazazi wao – aghlabu mama zao ambao hawana kazi"
" Wanalipwa, “wanafundishwa na kupewa ujuzi wa namna ya kutoa huduma ya kwanza dharura,” Pascoe amesema"
"“Ana mikakati ya kustaajabisha ya kuiendeleza jamii yake,” Oscar Nceba Siwali amesema kuhusu Pascoe kupitia barua pepe aliyoituma VOA"
" Anaongoza Shirika la Afrika Kusini la Maendeleo na Ujenzi Mpya, linalohamasisha kujiepusha na ghasia katika baadhi ya jamii zilizoimara nchini humo"
"“Katika warsha za kuzisaidia kuzihusisha taasisi zisizo za kiserikali kufanya kazi pamoja, amekuwa ni msaada mkubwa sana – anaelekeza jinsi ya kusonga mbele lakini pia anakiri [yale] yaliyopita"
”
"Pascoe anatarajia kuchaguliwa kwake kwa tuzo ya Mwanamke Jasiri itawasaidia wengine kutambua kuwa, haijalishi namna ulivyokuwa nyuma, wanaweza kutoa michango yenye kuthaminiwa"
"“Itakuwa na maana kubwa sana kwa viongozi vijana wanawake,” amesema"
"Facia Boyenoh Harris"
"Facia Boyenoh Harris mwanzilishi mwenza wa kikundi cha wanawake, Paramount Young Women Initiative Hivi leo, kinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
" Monrovia, Liberia"
" (Photo courtesy of U"
S
" State Department)"
"Mwaka 2005, Harris alikuwa katika mwaka wa kwanza Chuo Kikuu cha African Methodist Episcopal katika mji mkuu wa Liberia, Monrovia, wakati yeye na baadhi ya wanafunzi wenzake walipoanzisha kikundi cha Vijana Wanawake, Paramount Young Women Initiative"
" Walichangisha fedha kwa ajili ya udhamini wa masomo kuwasaidia wanafunzi wengine wanaohangaika kupata fedha, majukumu ya kifamilia, matatizo ya masomo na mengine mengi"
"Waliongeza warsha"
" “Tulizungumza kuhusu maisha ya familia, masuala ya uchumi wa jamii na uhamaishaji tunaohitaji” wakati Liberia ilipokuwa inaondokana na vita vya wenyewe kwa wenyewe, alisema Harris, mwenye umri wa miaka 39"
" “Tulikuwa na sehemu salama ya kukutana pamoja"
”
"Hivi leo, juhudi hizo zisizokuwa za kibiashara zinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
"Ni kituo kimoja cha wanaharakati kwa Harris, ambaye ni mwandishi wa zamani nchini Liberia, ambayo ina wajibu wa kuongoza juhudi za kuifikia jamii inayoendeshwa na Tume Huru ya Habari ya Liberia"
" Imepewa jukumu kutekeleza Sheria ya Uhuru wa Habari nchini"
"Harris muasisi mwenza wa Kikundi cha Wanawake Liberia na, kama msimamizi wa kijamii, amekuwa akifanya kampeni kupanua wigo wa ushiriki wa kisiasa na hali bora ya usafi"
" Anapambana na manyanyaso ya kijinsia, ikiwemo ubakaji na ukeketaji wa wanawake"
"Nchini Liberia, “tunakabiliana na mfumo dume wenye nguvu kubwa ambao unawakandamiza wanawake,” Harris alisema"
"Rais wa Liberia alitangaza mwaka 2020 ubakaji ni dharura ya kitaifa, na serikali hivi karibuni ilianzisha mawasiliano mubashara ya simu katika kutoa taarifa za uhalifu wa kingono na kijinsia"
"Lakini Waziri wa Jinsia Williametta E"
" Saydee-Tarr, akihutubia Baraza la Seneti la taifa Alhamisi [Machi10], alilalamika juu ya viwango vidogo vya kuripoti na kasi ya pole pole kwa mashtaka ya uhalifu huo"
"“Kuna changamoto nyingi katika mfumo huo,” Harris alisema"
" Polisi mara nyingine wanasema hawana uwezo wa kuchunguza au kufanya ukamataji, au muathirika au ndugu zao hawataki kufungua mashtaka"
" Kesi zinaweza kukwama katika mfumo wa kukabiliana na uhalifu"
"Watu wanahitaji “kupata haki kwa wakati,” Harris alisema"
"Pia anatetea kuwepo uwakilishi sawa katika ofisi za umma"
" Ingawaje Liberia ilikuwa nchi ya kwanza Afrika kumchagua rais mwanamke – Ellen Johnson Sirleaf, rais aliyehudumu tangu mwaka 2006 hadi 2018 – wanawake bado uwakilishi wao uko chini katika ofisi za kuchaguliwa kitaifa"
" Harris ameeleza kuwa Bunge la Liberia, wanawake wana viti 11 kati ya 103 katika Baraza la Wawakilishi na Seneti wawili katika Baraza la Seneti lenye viti 30"
"“Wanawake hawana fursa ya kupata fedha sawa” kwa kulipa ada na kampeni, alisema Harris, akipendekeza kuwepo na hatua za kuwawezesha kupata fedha za kampeni"
"Harris alisema Tuzo ya Ushujaa inawaenzi “ wanawake wa Liberia ambao wamekuwa wakiendelea kufanya kazi ngumu kuhakikisha kuwa ukosefu wa haki unamalizwa” wakati wakiendeleza maendeleo ya nchi"
"Inawakilisha changamoto binafsi, pia: “Nina majukumu makubwa zaidi kufanya zaidi … kuiacha Liberia bora kwa vizazi vitakavyokuja baada ya sisi"
"Programu ya uongozi "
"Zaidi ya sherehe za tuzo zitakazo fanyika kwa njia ya mtandao Jumatatu, mashujaa hao watashiriki katika programu ya uongozi ya kupitia mtandaoni “ kuungana na wenzao wa Marekani na kuimarisha mtandao huo wa kimataifa wa viongozi wanawake,” Wizara ya Mambo ya Nje imesema katika taarifa kwa vyombo vya habari"
" Zaidi wa wanaweka 170 kutoka nchi zaidi ya 80 wametambuliwa kutokana na kazi zao tangu mwaka 2007"
" "
" "
"Facebook Forum"
