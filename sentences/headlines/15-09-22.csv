"
live
Duniani Leo Video Tube
"
"
Jumuia ya kimataifa yaombwa kutoa chanjo ya Monkeypox kwa Afrika
"
"
Vifo kutokana na Covid duniani vyapungua zaidi tangu janga kuanza - WHO
"
"
Kenya yavunja uhusiano wake wa kidiplomasia na Sahrawi
"
"
Majaji waliokataliwa na Kenyatta wameapishwa na utawala wa Ruto
"
"
Wabunge wa Kimataifa wanaounga mkono vikwazo dhidi ya China wakutana Washington
"
"
Watu wavamia benki kuchukuwa fedha zao wenyewe Lebanon
"
"
Jeneza la Malkia Elizabeth lawekwa ndani ya Bunge la Uingereza
"
"
Rais wa Ukraine autembelea mji wa Izium 
"
"
Maelfu wasongamana wakitaka kuliona jeneza la Malkia Elizabeth
"
"
Rais wa Msumbiji wa Filipe Nyusi asema kwamba usalama umeimarishwa Cabo Delgado.
"
"
Wasichana 25 wanusurika kukeketwa Tanzania
"
"
Jioni
"
"
Kwa Undani: Tunaangazia hofu ya mapinduzi ya kijeshi Burundi.
"
"
Kenya: Hatimaye majaji sita walioteuliwa na tume ya huduma waapishwa
"
"
Rais Ruto awaapisha majaji sita waliokataliwa na Rais wa zamani Kenyatta
"
"
Kenya: Hatimaye majaji sita walioteuliwa na tume ya huduma waapishwa
"
"
William Ruto aapishwa rais wa tano wa Kenya
"
"
MAISHA NA AFYA EPISODE: Uzazi na upasuaji wakati wa kujifungua
"
"
ZULIA JEKUNDU: New York fashion week yaanza kwa kishindo
"
"
WASHINGTON BUREAU: Kizungumkuti cha kujiandikisha kupiga kura Marekani
"
"
Uchaguzi Mkuu Angola 2022: Kumbukumbu ya Daftari la Mwandishi
"
"
Ruto aahidi kuchangia masuala muhimu ya Afrika Mashariki, kuendeleza amani
"
"
Uchaguzi Mkuu 2022: Mahakama ya Juu Kenya yaanza kusikiliza kesi nane zinazopinga ushindi wa Ruto
"
"
Kenya: Odinga asema ataheshimu maamuzi ya mahakama
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Wamarekani waadhimisha miaka 21 tangu mashambulio ya kigaidi ya Septemba 11, 2001
"
"
UN: Njaa huenda ikatokea nchini Somalia
"
"
Marekani kuwapa tuzo ya heshima wanawake mashujaa wa Afrika
"
"Wakati visa vya maambukizi ya Monkeypox vikiendelea kushuka kwenye mataifa ya Ulaya pamoja na Marekani, wataalam wa sayansi wanasema kwamba sasa ni wakati wa kuweka kipaumbele cha upatikanaji wa chanjo dhidi ya maradhi hayo barani Afrika"
"Mwezi Julai, shirika la kimataifa la afya WHO liliorodhesha monkeypox kuwa dharura ya kimataifa, wakati likiomba jumuia ya kimataifa kusaidia mataifa ya kiafrika ili kuepuka ukosefu wa usawa wa chanjo, kama uliyoshuhudiwa wakati wa janga la Covid-19"
"Hata hivyo macho ya ulimwengu hayakuelekezewa kwenye bara hilo, huku kukikosa taifa hata moja tajiri lililotoa chanjo kwa ajili ya Afrika, wakati wataalam wakionya kwamba hamu ya kusaidia bara hilo huenda ikadidimia kabisa"
" Placide Mbala ambaye ni mtafiti wa magonjwa ya virusi kutoka taasisi ya kimatibabu ya Congo amesema kwamba hakuna lililobadilika kwa kuwa ulimwengu unashugulikia maambukizi ya monkeypox kwenye mataifa ya magharibi"
"Ameongeza kusema kwamba mataifa ya kiafrika ambako ugonjwa huo imekuwa kwa muda mrefu yamekuwa dhaifu ifikapo kwenye masuala ya utafiti, ufuatiliaji, upimaji pamoja na matibabu kwa wagonjwa"
"Monkeypox umeambukiza watu kwenye baadhi ya maeneo ya magharibi na kati mwa Afrika tangu miaka ya 70, lakini ulianza kuzungumziwa kwa kina baada ya kuzuka barani Ulaya na Marekani hivi karibuni, wataalam wa afya wakipendekeza kwa mara ya kwanza kutumika kwa chanjo dhidi yake"
" WHO imesema kwamba itaweka mikakati ya ugawaji wa chanjo ili kuhakikisha mataifa maskini yanazipata pia"
"Facebook Forum"
"Hali hiyo inaashiria kile kinachoweza kuwa hatua ya mabadiliko katika mlipuko huo wa miaka kadhaa, kwa mujibu wa shirika la habari la AP"
"Katika mkutano na waandishi wa habari Jumatano, Mkurugenzi Mkuu wa WHO Tedros Adhanom Ghebreyesus alisema dunia haijawahi kuwa katika nafasi nzuri ya kukomesha COVID-19, kuliko wakati huu"
"Katika ripoti yake ya kila wiki kuhusu janga hilo, shirika la afya la Umoja wa Mataifa lilisema vifo vilipungua kwa asili mia 22, katika wiki iliyopita"
"Takriban vifo vya watu 11,000 viliyoripotiwa duniani kote"
" "
"Hata hivyo, WHO ilionya kuwa kulegea kwa juhudi za upimaji na ufuatiliaji kunamaanisha kuwa visa vingi vya Covid 19 haviripotiwi"
"Facebook Forum"
"Hatua hiyo ya kushtukiza ilijiri siku moja tu baada ya kiongozi wa vuguvugu la kupigania uhuru la Polisario, Brahim Ghali, kuhudhuria hafla ya kuapishwa kwa Ruto kama rais, jijini Nairobi"
"Kundi linaloungwa mkono na Algeria la Polisario Front, linataka taifa huru katika Sahara Magharibi, eneo kubwa la jangwa lenye utajiri wa madini ambalo Morocco inalichukulia kuwa sehemu ya eneo lake"
"""Kenya inabatilisha utambuzi wake wa Saharawi na kuanzisha hatua za kukomesha uwepo wake nchini,"" Ruto alisema kwenye Twitter baada ya kukutana na Waziri wa Mambo ya Nje wa Morocco Nasser Bourita"
"Kwa mujibu wa Rais Ruto, Bourita alikuwa amemletea risala za pongezi kutoka kwa Mfalme Mohammed wa Sita wa Morocco, akiongeza kuwa"
"""Kenya inaunga mkono mchakato wa Umoja wa Mataifa kama njia ya kipekee ya kutafuta suluhu la kudumu la mzozo huo,"" Ruto alisema"
" "
"Koloni la zamani la Uhispania, Sahara Magharibi iko kwenye ukingo wa magharibi wa jangwa kubwa linaloenea kwenye pwani ya Atlantiki"
" "
"Facebook Forum"
"Katika hafla ambayo pia imehudhuriwa na aliyekuwa Jaji mkuu David Maraga ambaye alikuwa na uhusiano mbaya na Kenyatta, Rais Ruto ameiomba Idara ya Mahakama kushirikiana na serikali yake na kuwawezesha Wakenya kupata haki kwa haraka"
"Ruto anasema serikali yake itazingatia utawala wa kisheria na heshima kwa taasisi huru"
" "
"Hafla hiyo imefanyika siku moja baada ya Ruto kuapishwa kuwa rais wa tano wa jamhuri ya Kenya"
"Hii ni sehemu ya sehemu ya kutimiza ahadi mojawapo za kampeni za kisiasa alizotoa hapo awali"
"Majaji sita walioapishwa ni Professa Joel Ngugi, George Odunga, Weldon Korir, Aggrey Muchelule, hakimu mkuu wa mahakama kuu Evans Makori na Msajili wa mahakama hiyo Judith Omange"
"Kenya alikataa kuidhinisha uteuzi wa majaji hao"
"Kenyatta aliwatenga sita hao lakini baadaye tume ya Huduma za Mahakama nchini Kenya ilifanya mchakato mwingine uliofanikisha kuapishwa kwa majaji wengine saba wanaojumuisha Majaji wa Mahakama Kuu Luka Kimaru Kiprotich, Lydia Awino Achode, John Mativo Mutinga, Abida Ali Aroni, Frederick Ochieng’ Andago, Ngenye Grace Wangui na wakili Paul Gachoka Mwaniki"
" "
"Danstan Omari ambaye ni wakili wa mahakama kuu nchini Kenya anaeleza kuwa hatua hii ni afueni kwa mahakama ya rufaa ambayo inakabiliwa na mrundiko mkubwa wa kesi zinazohitaji usuluhishi wa kasi"
" "
"Omari vile vile anaeleza kuwa kuteuliwa na kuapishwa kwa majaji hawa ni hatua za kujaribu kuondoa doa lililogubika utawala wa Kenyatta, unaotajwa kutozingatia utawala wa kisheria"
" "
"Jaji George Vincent Odunga, mwenye umri wa miaka 54, alikuwa Jaji Kiongozi wa Mahakama Kuu ya Machakos"
"Kuwahusu majaji walioapishwa"
"Na zamani alikuwa Jaji katika Kitengo cha Biashara na Kitengo cha Kiraia na Jaji Kiongozi, Kitengo cha Mapitio ya Mahakama"
" "
"Jaji Weldon Korir, mwenye umri wa miaka 56, kuanzia Agosti 2011 amekuwa Jaji wa Mahakama Kuu; na kati ya mwaka 2021 na Septemba 2022 kabla ya uteuzi huu, amekuwa Jaji Kiongozi wa Mahakama Kuu ya Kapenguria"
" Pia amewahi kuhudumu kuwa Jaji Kiongozi, Kitengo cha Katiba na Haki za Kibinadamu kuanzia"
" "
"Jaji Professa Joel Ngugi,mwenye umri wa miaka 50, amekuwa akihudumu kuwa Jaji wa Mahakama Kuu ya Kenya na pia amekuwa akihudumu kuwa Jaji Kiongozi, Mahakama Kuu ya Nakuru na Mwenyekiti wa Kamati ya Kitaifa ya Uendeshaji ya Utekelezaji wa Sera ya Mifumo Mbadala ya Haki"
" "
"Kutoka mwaka 2009 hadi sasa, Jaji Aggrey Muchelule, mwenye umri wa miaka 65, amekuwa akihudumu kuwa Jaji wa Mahakama Kuu ya Kenya"
" Pia amewahi kuhudumu kuwa jaji kiongozi wa mahakama kuu za Nairobi, Kisii, Embu, Bungoma na Kisumu na hadi uteuzi wake amekuwa akihudumu katika Idara ya Familia jijini Nairobi kama Jaji Kiongozi"
" "
"Evans Makori mwenye umri wa miaka 52, ambaye ameteuliwa kuwa hakimu wa mahakama ya mazingira na ardhi, amekuwa akihudumu kuwa Hakimu Mkuu na Mkuu wa Kituo cha Mahakama za Kericho huku jaji Judith Omange mwenye umri wa miaka 49 ambaye ameteuliwa kuwa jaji wa mahakama hiyo ya mazingira na ardhi, amekuwa akihudumu kuwa Msajili wa Mahakama kuu nchini Kenya"
" "
"Wachambuzi wanasemaje kuhusu kuapishwa kwa majaji?"
"Professa Hezron Mogambi, Mhadhiri wa Chuo Kikuu cha Nairobi, anaeleza kuwa hili linaashiria mwamko mpya wa mahusiano kati ya tawi kuu la serikali linaloongozwa na rais na idara ya mahakama nchini Kenya"
" "
"Hafla hiyo iliyoongozwa na Msajili wa mahakama nchini Kenya Anne Amadi, imehudhuriwa na Jaji Mkuu Martha Koome na majaji wote walioteuliwa na rais aliyeondoka mamlakani, Uhuru Kenyatta"
" "
"Imetayarishwa na Kennedy Wandera, VOA, Nairobi"
" "
"Facebook Forum"
"Wabunge hao wanaunga mkono vikwazo hivyo kutokana na vitendo vya China vya uchokozi kwa kisiwa hicho, ikiwa ni ishara ya kuiunga mkono Taipei katikati ya shinikizo la kijeshi linalofanywa na Beijing"
"Mkusanyiko huo ambao haukutangazwa wa wabunge takriban 60 kutoka Ulaya, Asia na Afrika katika jengo la ubalozi wa Taiwan lilioko kilimani Washington – linaloitwa Twin Oaks – ni hatua ya karibuni katika juhudi za serikali ya Taipei kuzishawishi demokrasia nyingine rafiki kusimama dhidi ya China tangu uvamizi wa Russia nchini Ukraine ulivyoongeza wasiwasi kuwa Beijing inaweza kujaribu kukichukua kisiwa hicho kwa nguvu"
"Ubalozi wa Taiwan mjini Washington DC"
"Kikundi hicho, ambacho kina wanachama wa Umoja wa Wabunge maarufu Inter-Parliamentary Alliance on China (IPAC) kilikusanyika Washington wiki hii, na kutarajiwa kusaini ahadi yao kuzishinikiza serikali zao kuchukua msimamo “ kupigania kuzuia zaidi hatua za kijeshi au shinikizo jingine lolote” za harakati za Jamhuri ya Watu wa China (PRC) dhidi ya Taiwan, kulingana na rasimu ambayo Reuters iliiona"
"Imeongeza kuwa mahusiano kati ya nchi zao na Taiwan siyo juu ya Beijing kuamua yawepo, na watashinikiza kuongeza idadi ya ziara za uhusiano mwema zinazofanywa na wabunge wa nchi zao"
"“Tutaendelea kufanya kampeni kuhakikisha serikali zetu zinapeleka ujumbe kwa PRC kuwa uchokozi wowote wa kijeshi dhidi ya Taiwan utaigharimu Beijing thamani kubwa"
" Hatua za kiuchumi na kisiasa, ikiwemo vikwazo vikali, vitafikiriwa ili kuzuia hatari za kijeshi, na kuhakikisha biashara na aina nyingine ya mabadilishano na Taiwan yanaendelea bila kizuizi,” rasimu hiyo imeeleza"
"Wamarekani wenye asili ya Taiwan wakiwa mbele ya ubalozi wa China mjini Washington, DC kupinga mazoezi ya kijeshi yakitumia silaha za moto yanayoendeshwa na China kuzunguka nchi ya Taiwan baada ya Spika wa Bunge la Marekani Nancy Pelosi kufanya ziara katika visiwa hivyo"
" August 12"
" 2022"
"Rais wa China Xi Jinping ameahidi kuileta Taiwan inayotawaliwa kidemokrasia chini ya himaya ya Beijing na hajafuta uwezekano wa kutumia nguvu"
" Amejiandaa kuwania awamu ya tatu, ya uongozi wa kipindi cha miaka mitano katika Mkutano Mkuu wa Chama cha Kikomunisti mwezi ujao"
" Serikali ya Taiwan inakanusha vikali madai ya China kuitawala Taiwan"
"FILE - Rais Vladimir Putin, kulia, na Rais Xi Jinping wakiingia kufanya mazungumzo Kremlin, Moscow, Russia, June 5, 2019"
"Vyanzo vya habari vinavyojua suala hili vimeiambia Reuters kuwa Washington inatathmini vikwazo dhidi ya China kuizuia kuivamia Taiwan, huku Umoja wa Ulaya ukiwa chini ya shinikizo la kidiplomasia kutoka Taipei kuchukua hatua sawa na hiyo"
"Hsiao, akizungumza na wabunge – ambao kulingana na orodha ya wageni iliyowafikia Reuters wanatoka nchi zikiwemo Uingereza, Australia, Canada, India, Japan, Lithuania, Ukraine, New Zealand na Holland – ameuambia mkusanyiko huo: “Ni muhimu kumuonyesha mbabe huyo kwamba sisi tunao marafiki pia"
"“Sisi hatutafuti kumchokoza mbabe huyo, lakini pia hatuwezi kusalimu amri kwa shinikizo lao"
”
"Aliwakaribisha wawakilishi wawili wa Ukraine katika tukio hilo"
"“Kwa hakika ni matumaini yetu kuwa wakati jumuiya ya kimataifa inasimama na Ukraine, jumuiya hiyo ya kimataifa pia itasimama na Taiwan… kwa pamoja tunaweza kuzuia uchokozi zaidi unaoletwa na China usitokee"
”
"Wabunge kutoka darzeni ya nchi wakiwa pamoja na wanaharakati wa Hong Kong, Tibet, Xinjiang walipokutana Rome wakati mkutano wa G20 ukifanyika Octoba 2021"
"Ahadi ya IPAC, inayotarajiwa kusainiwa Jumatano, pia inatoa wito kwa nchi mbalimbali kudhibiti usambazaji bidhaa unaotokana na watu kulazimishwa kufanya kazi katika mkoa wa Xinjiang nchini China, na kuweka vikwazo kwa maafisa wa China kutokana na manyanyaso wanayofanya Hong Kong, na kwa makampuni ya Kichina ambayo yanasaidia viwanda vya kijeshi Russia"
"Ubalozi wa China mjini Washington haukujibu ombi la kueleza maoni yao kuhusu madai hayo"
" "
" "
"Facebook Forum"
"Hali ya taharuki katika benki ya Blom ya Lebanon, ilimalizika Jumatano, baada ya mwanamke aliyekuwa na bunduki akiwa na wenzake kuondoka katika benki na kiasi cha dola za kimarekani 13, elfu kutoka kwenye akaunti yake mwenyewe chanzo kutoka kundi la watetezi wa wateja wa shughuli za kibenki kimeeleza"
"Sakata hilo na mengine yametokea baada ya walioweka fedha zao benki kwa takriban miaka mitatu na kushushwa thamani kukasirishwa na kuchukua uamuzi wa kuvamia benki hii ni kufuatia kuanguka kwa uchumi"
"Sali Hafiz alirusha tukio lake moja kwa moja katika mitandao ya kijamii katika tawi la Beirut la benki ya Blom, ambapo alisikika akiwapigia kelele wafanyakazi wa benki kutoa fedha zake huku mlango wa benki ukiwa umefungwa"
"Hafiz baadaye aliiambia televisheni ya Al Jadeed ya nchini humo kwamba bunduki haikuwa halisi na kwamba alikuwa anachukuwa fedha kwa ajili ya kumtibu dada yake anayeugua saratani"
" Amesema"
"“Sina cha kupoteza na nimefika mwisho"
" Siku mbili zilizopita, nilikwenda kwa meneja wa tawi na kumwambia dada yangu anakufa na hana muda"
" Baada ya kunipa wakati mgumu mwishso akasema watanipatia dola 200 kwa mwezi ambazo hazitoshi kununua hata sindano inayo hitajika kwa dada yangu kila siku"
" Ni aibu kusema hivi, ilifikia hatua nilikuwa tayari kuuza figo langu ili dada yangu apate matibabu"
" Sikuona faida ya kuishi wakati dada yangu anakufa mbele ya macho yangu"
”
"Chanzo kutoka chama cha wanaoweka fedha benki ameliambia shirika la habari la Reuters kwamba chama chao kinawajibika kwa tukio hilo"
" Ibrahim Abdallah wa chama cha waweka fedha kwenye benki amesema"
"“Kilichotokea ni kwamba Sali Hafiz alitaka fedha zake alizoweka kwenye benki ili amtibie dada yake saratani, na benki ikakataa kumpatia fedha zake"
" Kifupi alikwenda pale na akafunga benki kutoka kwa wafanyakazi na akachukua fedha zake mwenyewe"
”
"Hafiz mwenye umri wa miaka 28 na mbunifu wa ndani katika majumba amesema alifanikiwa kuchukuwa dola 13,000 kati ya dola 20,000 ambazo familia yake iliziweka benki"
" Amesema matibabu ya saratani kwa ajili ya dada yake yanagharama ya dola elfu 50"
"Pia leo hii, mtu mmoja alivamia benki katika mji wa Aley uliopo kaskazini mashariki mwa Beirut limesema shirika la habari la taifa NNA"
"Alikamatwa kwa mujibu wa NNA, lakini haikuelezwa kama mtu huyo alifanikiwa kuondoka na fedha zozote"
"Mwezi uliopita, mtu mmoja alipata huruma kubwa baada ya kuvamia benki ya Beirut akiwa na bunduki na kuwaweka mateka wafanyakazi na wateja kwa saa kadhaa akitaka apewe kiasi cha fedha zake dola laki mbili zinazo shikiliwa ili kulipia matibabu ya baba yae anaye ugua"
"Benki za Lebanon zimewazuia watu walio weka fedha zao benki kuzichukuwa toka kutokea mdororo wa kifedha miaka mitatu iliyopita, na kuacha wengi wa watu kushindwa kulipia mahitaji muhimu, na serekali imeshindwa kushughulikia jambo hili"
"Lebanon imekuwa ikikabiliana na hali mbaya ya kudorora kwa uchumi toka mwaka 2019"
" Sarafu ya nchi hiyo imeshuka thamani yak kwa zaidi ya asilimia 90 hata kwenye masoko ya magendo huku kiwango cha umasikini na kukosekana kwa ajira kukikua kwa kasi"
" "
"Facebook Forum"
"Mfalme Charles III alitembea nyuma ya gari lililobeba jeneza la malkia"
" Akiungana na watoto wake William na Harry, na ndugu zake, Anne, Andrew na Edward"
"Mfalme Charles III, Prince William, Princess Anne, wakilipigia saluti pamoja na Prince Andrew, wakati jeneza la Malkia Elizabeth II, likiingizwa katika Kasri ya Westminster, London, Jumatano, Septemba 14, 2022"
" (Ben Stansall/Pool via P)"
"Umati mkubwa wa watu unatarajiwa kuwepo katika barabara hiyo, huku maelfu ya watu wakitarajiwa kusafiri kwenda Westminster kutoa heshima zao"
"Gwaride hilo litafanyika huku kukiwa na ufyatuaji wa bunduki kwenye eneo la Hyde Park na kupigwa kwa kengele ya Big Ben ya bungeni"
"Gwaride la kijeshi linafanyika wakati wa jeneza la Malkia Elizabeth II, likitolewa Kasri ya Buckingham kwenda Ukumbi wa Westminster"
"Mwili wa Malkia utalazwa kwa siku nne katika Ukumbi wa Westminster wa karne 11"
" Ukumbi huo utakuwa wazi kwa saa 23 kila siku kwa ajili ya wageni na utalindwa na wanajeshi kutoka nyumba ya kifalme"
"Elizabeth alifariki Septemba 8 huko katika Makazi ya Balmoral katika eneo Scottish Highlands, sehemu ambayo Malkia aliipenda na ndipo Charles alipokuwa mfalme"
"Gwaride la kijeshi likiupeleka mwili wa Malkia Elizabeth kutoka Kasri ya Buckingham kwenda Bungeni ambapo atawekwa kwa ajili ya shughuli za kitaifa, huko London, Sept"
" 14, 2022"
"Mazishi ya malkia yamepangwa kufanyika Septemba 19 huko Westminster Abbey"
" Jeneza hilo baadae litachukuliwa kwenda Windsor kwa ajili ya ibada ya mazishi, ambapo mume wa malkia, Prince Philip, ndipo alipozikwa mwezi Aprili 2021"
" "
"Baadhi ya taarifa katika repoti hii zinatokana na mashirika ya habari ya AP, Reuters na AFP"
"Facebook Forum"
"""Wanajeshi wetu wako hapa"
" Hili ni jambo muhimu sana"
" Iinawasaidia watu,"" alisema Zelenskyy"
" ""Ninaona jinsi watu wanavyokutana nao, katika wakati ulio nyeti"
" Ina maanisha kwamba kwa jeshi letu, maisha yanarudi"
"Vikosi vya Ukraine viliyakomboa maeneo makubwa katika mkoa wa Kharkiv kaskazini mashariki mwa Ukraine wakati vikijibu mashambulizi miezi saba baada ya Russia kuanzisha uvamizi wake"
" Rais wa tume ya Ulaya Ursula von der Leyen amesema atasafiri leo Jumatano kwenda kukutana na Zelenskyy mjini Kyiv kujadili msaada wa Ulaya kwa Ukraine"
" Von der Leyen amesema ""mshikamano wa Ulaya na Ukraine hautatikisika"""
"""Ninasimama hapa nikiwa na imani kwamba kwa ushujaa unaohitajika na unaohitajika, Putin atashindwa na Ulaya itashinda,"" alisema katika hotuba yake ya Hali ya Umoja wa Ulaya"
"Facebook Forum"
"Mamia ya waombolezaji jana Jumanne walipanga foleni nje ya ikulu ya Buckingham na katika mitaa ya mji wa London, nchini Uingereza, wakati msafara wa magari uliokuwa ukiandamana na lile lililobeba jeneza la Malkia Elizabeth wa pili, ukielekea kwenye makao ya kifalme"
"Ndege ya kijeshi ya C-17 iliyobeba jeneza hilo iliwasili mjini London kutoka mjini Edinburgh, Scotland, mapema Jumanne, ikisindikizwa na binti pekee wa malkia, Princess Anne, na mume wa Anne, Sir Timothy Laurence"
"Jeneza hilo, lililopambwa kifalme, litasalia usiku kucha katika Chumba kiitwacho Bow room"
"Leo Jumatano, jeneza hilo litahamishwa kwa msafara utakaoongozwa na Mfalme Charles III hadi Ukumbi wa Westminster, wa karne ya 11, ambapo mwili wa malkia utalazwa kwa siku nne"
"Ukumbi huo utakuwa wazi kwa saa 23 kwa siku, kwa wageni na utalindwa na askari wa kifalme"
" Maelfu ya watu wanatarajiwa kusafiri hadi Westminster kushuhudia tukio hilo la kihistoria"
"Elizabeth alifariki Septemba 8 katika Kasri la Balmoral, katika Milima ya Scotland, mahali alipopapenda sana, na ambapo Charles alikua mfalme"
" Siku ya Jumanne, Charles alitembelea Ireland Kaskazini katika safari yake ya kwanza huko kama mfalme"
" Aliandamana na mke wake, Camilla"
"Malkia Elizabeth atazikwa tarehe 19 mwezi huu"
" "
"Facebook Forum"
"Dkt Ruto, ambaye anatarajiwa kuapishwa Septemba 13, hakudokeza chochote kuhusu mabadiliko yoyote makubwa ya sera ya mambo ya nje kutoka ile ya mtangulizi wake Uhuru Kenyatta"
" Sherehe za kuapishwa kwake zitafanyika katika uwanja wa michezo wa Kasarani mjini Nairobi"
"Dkt Ruto anachukua kijiti cha kuiongoza Kenya huku kukiwa na changamoto na fursa nyingi nchi humo, kikanda na eneo kubwa la Pembe ya Afrika"
"Anaweza kutumia mafanikio ya kidiplomasia ya mtangulizi wake – Uhuru Kenyatta – yaliyofanyika katika muingiliano wa kikanda na kuiweka Kenya katikati ya amani ya kikanda na miradi ya kiusalama, au kuamua kufuata njia yake mwenyewe kwa kutumia fagio jipya la kisiasa na kiuchumi"
"Rais anayeondoka madarakani Uhuru Kenyatta"
"Katika ilani yake ya kisiasa, Dkt Ruto anasema chama chake cha Kenya Kwanza Alliance kina nia ya dhati kwa muingiliano wa kikanda ambao utaifanya Kenya kituo muhimu katika kanda hiyo"
"“Serikali ya Kenya Kwanza itahakikisha kuwa nchi inaheshiwa na kuthaminiwa kote ulimwenguni"
" Itahamasisha mahusiano ya kirafiki na jirani zake, itachukua nafasi ya mbele katika masuala ya kikanda na barani Afrika, itashirikiana na washirika wake wa kimataifa, na kuendelea kuimarisha ahadi zetu kwa jumuiya ya kimataifa,” ilani hiyo inaeleza katika kifungu cha sera ya mambo ya nje"
"Jamhuri ya Kidemokrasia ya Congo bado ni changamoto"
" Wakati Uhuru alikuwa amefuata sera ya kupunguza vita upande wa mashariki mwa DRC, Dkt Ruto anaanza kutoka hatua isiyotabirika katika mahusiano yake na nchi ya pili kubwa barani Afrika na kiongozi wake, Felix Tshisekedi"
"Rais Félix Tshisekedi wa DRC akiwa na Rais Uhuru Kenyatta wa Kenya, mjini Nairobi, Februari 6, 2019"
" (Twitter/Uhuru Kenyatta)"
"Rais Kenyatta alikuwa kati ya viongozi wachache wa Afrika waliohudhuria kuapishwa kwa Rais Tshisekedi mjini Kinshasa wakati viongozi wengine wa Afrika na Umoja wa Afrika (AU), walikuwa na shaka kuhusu ushindi wake dhidi ya Martin Fayulu"
"Hivi karibuni Rais Kenyatta alikuwa mwenyeji wa wakuu wa nchi wanachama za Jumuiya ya Afrika Mashariki kujadili kuzorota kwa usalama huko mashariki mwa DRC na kufanya bidii kuundwa kwa Kikosi cha Dharura cha Afrika Mashariki, na upelekaji wa wanajeshi nchini DRC"
"Pia aliweka nia ya dhati ya kutuliza hali ilivyo huko mashariki mwa DRC kwa kupeleka wanajeshi 200 wa Jeshi la Ulinzi la Kenya (KDF) kukabiliana na wanamgambo wanaosababisha vurugu kwa raia na kutishia uwepo wa walinda amani wa Umoja wa Mataifa"
"Chanzo cha habari hii ni gazeti la “The East African” linalochapishwa Kenya"
" "
"Facebook Forum"
"Kiongozi wa Azimio Raila Odinga ambaye ndiye mlalamikaji mkuu katika kesi hii ameweka wazi shutuma dhidi ya tume ya uchaguzi IEBC kwa kusimamia mchakato uliosababisha kupunguzwa kwa kura zake na idadi sawa ya kura hizo kuongezwa katika kura za William Ruto, ambaye ametangazwa kuwa Rais mteule na IEBC"
"Mahakama hiyo ya majaji 7 imesikia kuwa mfumo wa teknolojia ya uchaguzi wa IEBC uliingiliwa na raia wa kigeni wakiwemo raia wa Venezuela na watu wengine akiwemo msaidizi binafsi wa Wafula Chebukati ambaye aliingia katika mfumo huo ingawa hakutangazwa kwenye gazeti rasmi la serikali"
"Katika uwasilishaji uliofanyika Jumatano mbele ya Jaji Mkuu Martha Koome na majaji Philomena Mwilu, Dkt Smokin Wanjala, William Ouko, Isaac Lenaola, Mohammed Ibrahim, na Njoki Ndungu, mawakili wa Bw Odinga na Martha Karua ambao ni James Orengo, Julie Soweto, Philip Murgor, Pheroze Nowrojee na Paul Mwangi, wameieleza mahakama kuwa uchaguzi wa urais uliofanyika Agosti 9 hauafiki viwango vya kisheria kwa mujibu wa Kifungu cha 138 (3) (c) na 138 (10) cha katiba ya Kenya"
"Bw Orengo, katika tathmini yake iwapo Rais Mteule aliyetangazwa alipata kura 50%+1 ya kura zote zilizopigwa, ameeleza kuwa hesabu hiyo ilitokana na hesabu isiyo sahihi ya jumla ya kura zilizopigwa kama ilivyotangazwa na IEBC kwani kuna jumla ya zaidi ya kura 140,000 ambazo hazijulikani zilipo na kwamba kulikuwa na udanganyifu wa hali ya juu"
"Bw Orengo, anadai kuwa katika uchaguzi huu palikuwa na hila na njama na mpango wa makusudi kudukua mfumo wa kiteknolojia wa tume ya uchaguzi na kuwekwa matokeo bandia"
"Na kuhusu iwapo kulikuwa na tofauti zisizoelezeka kati ya kura zilizopigwa kwa wagombea urais na nafasi nyingine za uchaguzi, iwapo kulikuwa na tofauti kati ya Fomu 34A zilizowekwa kwenye Tovuti ya Umma ya IEBC"
" Na jingine kuwa Fomu 34A zilizopokelewa katika Kituo cha Kitaifa cha Kujumlisha Kura ya urais katika ukumbi wa Bomas na kuhusu iwapo kulikuwa na tofauti kati ya Fomu 34A zilizotolewa kwa mawakala wa vyama katika Vituo vya Kupigia Kura, Julie Soweto ameieleza mahakama kuwa takwimu zilizopo kwenye fomu zimefanyiwa ujanja na ni tofauti kabisa licha ya kuwa na nembo, mihuri na saini za mawakala wa vyama"
"Aidha, ameeleza kuwa katika vituo vyote 41 vya kupigia kura vilivyochukuliwa kama sampuli na kuambatanishwa na hati ya kiapo, kura za Bw Odinga zilipunguzwa na kupewa Bw Ruto, lakini idadi ya wapiga kura ilisalia ilivyo, hasa katika majimbo ya Bomet, Kiambu, Kakamega, Nairobi na Baringo"
"Mgombea urais na makamu wake wa Azimio la Umoja, One Kenya, Raila Odinga na Martha Karua"
"Mfano, Soweto anadai, kuwa Nakala za fomu 41 za 34A ambazo zinaonyesha hitilafu kubwa za kura kutoka Bomet, Kiambu na Kakamega zilizopewa mawakala zinatofautiana na zile za IEBC na zilizowasilishwa katika Kituo cha Kitaifa cha Kujumlisha kura, Bomas jijini Nairobi"
" Ameeleza mahakama kuwa zaidi ya kura 33,000 zimepunguziwa Bw Odinga na kuongezewa Ruto"
"Na iwapo teknolojia iliyotumiwa na IEBC ilikidhi viwango vya uadilifu, uthibitisho, usalama na uwazi ili kuhakikisha matokeo sahihi na yanayoweza kuthibitishwa, na iwapo kulikuwa na ujanja wa upakiaji na usambazaji wa Fomu 34A kutoka vituo vya kupigia kura hadi seva ya IEBC, Philip Murgor amewaeleza majaji hao kuwa mfumo wa teknolojia ya uchaguzi wa IEBC uliingiliwa na raia wa kigeni wakiwemo raia wa Venezuela na watu wengine akiwemo msaidizi wa kibinafsi wa Wafula Chebukati aitwaye Dickson Kwanusu ambaye aliingia katika mfumo huo ingawa hakutangazwa kwenye gazeti rasmi la serikali, na kuhakiki fomu 1, 743 za 34A zilizo na matokeo ya kura kutoka vituo vya kupigia kura"
"Bw Murgor pia, ameeleza kuwa kuna ushahidi kwamba fomu zilizokuwa zinawekwa kutoka vituo vya upigaji kuwa, zilikuwa zinazuiliwa zinapakuliwa na kuwekwa upya na maelezo mapya baada ya kubadilishwa katika muundo unaoweza kuhaririwa"
" Kwa mfano, Abdi Dahir, ambaye hajatangazwa kwenye gazeti rasmi la serikali, pia anadaiwa kuhakiki fomu 659 za 34A"
"Aidha, Murgor anaeleza kuwa kulikuwa na ufikiaji wa mbali kwa mfumo wa IEBC siku 3 baada ya shughuli ya kupiga kura kukamilika, huku Okiya Omtatah akisema katika ushahidi wake kuwa hali hiyo ilisababisha kutupwa kwa kura zipatazo 508,647 ambazo zilimwezesha Ruto kufikia alama ya asilimia 50%+1"
"Ripoti ya amri kwa tume ya uchaguzi kuwezesha ufikiaji wa seva yake, nakala za sera yake ya usalama ya mfumo wa teknolojia inayojumuisha nenosiri na maingilio kwenye seva hiyo, watumizi wa nenosiri la usimamizi wa mfumo huo, watumiaji wa mfumo na viwango vya ufikiaji, na mawasiliano yaliofanyika kwenye seva hiyo pamoja na nakala halali za Fomu 34A na 34B Kitabu cha 2 zilizotumiwa katika uchaguzi pamoja na kufunguliwa kwa masanduku ya kura katika vituo 15 ili kukaguliwa, kuchunguzwa na kuhesabiwa upya katika majimbo ya Kericho, Mombasa, Nandi na Nyandarua ili kuthibitisha madai kuwa kura ziliibiwa, itawasilishwa mahakamani Alhamisi"
"Imetayarishwa na mwandishi wetu Kennedy Wandera, Nairobi, Kenya"
"Facebook Forum"
" "
"Timu ya wanasheria ya Odinga imefungua kesi ikidai kuwa timu inayofanya kazi na Naibu Rais William Ruto ilidukua mfumo wa uchaguzi na kubadilisha picha halisi za fomu za matokeo ya vituo vya uchaguzi kwa zile zilizoghushiwa, hivyo kuongeza idadi ya kura za Ruto katika uchaguzi wa Agosti 9"
"Ruto, ambaye alitangazwa rais mteule, amekanusha shutuma hizo"
" Tume ya uchaguzi imegawanyika na kuwasilisha majibu yenye kukinzana – makamishna wanne wamekataa kuyatambua matokeo, na mwenyekiti na wengine wawili wamekubaliana na matokeo"
"Jopo la Majaji Maarufu wa Afrika limewasili nchini Kenya kufuatilia kesi ya kupinga matokeo ya uchaguzi wa Urais Kenya 2022, ambapo kongamano linafanyika kabla ya kesi kuanza kusikilizwa Jumanne"
"Kesi ya kupinga matokeo iliyofunguliwa na mgombea urais Raila Odinga, kati ya wagombea wanane wengine, anapinga matokeo ya upigaji kura wa Agosti 9 ambapo Makamu Rais William Ruto alitangazwa Rais mteule kwa kupata asilima 50"
"49 ya kura"
"Dkt Ruto alitangazwa mshindi huku makamishna wanne wa tume ya uchaguzi IEBC, walimshutumu mwenyekiti Wafula Chebukati kwa kuuteka mchakato huo na kufanya maamuzi ya kumtangaza mshindi peke yake"
"Jopo la wanachama wa Safu ya Majaji wa Afrika (AJJF) linaongozwa na Jaji Mkuu mstaafu wa Tanzania Mohammed Chande Othman"
"Majaji wengine ni Lillian Tibatemwa -Ekirikubinza wa Mahakama ya Juu ya Uganda, Ivy Kamanga kutoka Mahakama ya Juu ya Rufaa ya Malawi, Moses Chinhengo kutoka Mahakama ya Rufaa, Lesotho, na Henry Boissie Mbha, Rais wa Mahakama ya Uchaguzi ya Afrika Kusini"
" "
"Facebook Forum"
"Kati yao ni waandishi wa habari kadhaa wenye weledi ambao walitafuta hifadhi nchini Thailand"
"Baadhi tangu wakati huo wameondoka au kwenda kuishi kwingineko, lakini wengine walibakia Thailand, wakiishi kwa hofu ya polisi kuwakamata au kuwarejesha Myanmar"
"“Hadhi yao ya ukazi wa muda mrefu ni changamoto kubwa sana ya kuwa uhamishoni, wala haijalishi mahali gani wako,” mwandishi wa muda mrefu wa Myanmar Aung Naing Soe, hivi sasa anaishi Thailand, alisema katika mahojiano"
"Juhudi kadhaa zimeanzishwa na jumuiya za vyombo vya habari nchini Thailand kwa ajili ya waandishi wa habari wanaotokea Myanmar, wakiwapa msaada wa kifedha na wa kisheria ili waweze kuendelea kuendesha operesheni zao za habari hapa, au angalau waepuke kusumbuliwa na mamlaka husika"
"Aung Naing Soe, hata hivyo, ambaye ana uzoefu na waandishi walioko uhamishoni, alisema mengi yanaweza kufanywa"
"“Itakuwa ni jambo jema endapo kuna taasisi zozote zinazoweza kuwasaidia kupata hadhi ya kisheria ya uhamiaji kwa kuwasaidia kupata ukaazi katika nchi ya tatu kuliko kuwasaidia kurejea kupitia mpaka wa Thailand-Myanmar kisheria,” alisema"
"“Waandishi wengi wa Myanmar walioko uhamishoni hawana nyaraka halali hivyo wanahitaji kupumzika na pia msaada wa matibabu ya afya ya akili"
”
"Bila ya kujua nani atafuatia"
"Thailand imekuwa ni kituo kikuu na sehemu ya mpito kwa wale wanaokimbia ghasia huko Myanmar kwa miongo kadhaa"
" Mapinduzi ya mwaka jana yalileta wimbi jipya la wakimbizi, wakiwemo waandishi, licha ya wanaofuatilia kusema ni vigumu kusema wangapi bado wako nchini Thailand"
"“Baadhi waliondoka mapema, kama Machi 2021,” Johanna Son, ambaye anaendesha Reporting ASEAN, mtandao unaofuatilia matukio ya haki za raia huko Myanmar na eneo hilo, alisema"
" “Wengine walijaribu kufanya iwezekane, baadhi waligundua kuwa haiwezekani au siyo busara kubakia na kubahatisha maisha yao"
”
"Chavarong Limpattamapanee, rais wa Baraza la Habari la Taifa la Thailand alikadiria kuwa waandishi wa habari takriban 180 waliokuwa wamekimbia mapinduzi mwaka 2021 wako Thailand, wengi wao wako kaskazini, katika maeneo ya mpakani kama vile Mae Sot"
"“Na karibu wote kati yao wanaogopa sana, kugunduliwa na kukamatwa,” amesema"
"Thailand haijasaini Mkataba wa Wakimbizi wa Umoja wa Mataifa, ambao unazikataza serikali kuwarejesha wakimbizi katika nchi zao kama wanakabiliwa na vitisho kwa uhai wao"
"“Wale walioingia Thailand kisheria na wanataka kubakia wanakabiliwa na changamoto kubwa ya kuendelea kuwa na hadhi ya kisheria,” Phil Robertson, naibu mkurugenzi wa shirika la Human Rights Watch, kitengo cha Asia, amesema"
" “Wakati wengine waliokuwa wamevuka kirahisi mpakani wanakabiliwa na vitisho vya kukamatwa kwa kuingia kinyume cha sheria, na kuna uwezekano wa kurejeshwa Myanmar, wakati wowote"
" "
" "
"Facebook Forum"
"Katika maadhimisho ya siku ya Uhuru wa Habari Duniani, waandishi na watetezi wa haki za binadamu wameonya kuhusu vitisho kwa uhuru wa habari na demokrasia kwa kutoa habari za uongo, hotuba za chuki na propaganda kupitia teknolojia ya digitali"
"Katika tukio maalum kuadhimisha siku hiyo , mkuu wa haki za binadamu katika Umoja wa Mataifa, Michelle Bachelet alitoa heshima kwa ushujaa na azma ya waandishi wa habari ambao wanaendelea kufanya kazi huku wakikabiliwa na ongezeko la manyanyaso, vitisho, na hatari kwa maisha yao"
"Bachelet alielezea kuwa mwaka jana waandishi wa habari 55 waliuwawa"
" Mwaka huu, anasema waandishi wa habari sita na mfanyakazi mmoja kwenye chombo cha habari aliuliwa huko Mexico na waandishi wa habari wengine 12 wameuawa nchini Ukraine tangu Russia ilipoivamia nchi hiyo hapo Februari 24 ameonya kuhusu ongezeko la nyenzo za upelelezi, kama vile Pegasus au Candiru, ambavyo vinaingilia kwa ndani vifaa vya watu na maisha yao"
"“Matumizi ya udukuzi katika mitandao umepelekea kukamatwa, kutishiwa na hata kuuawa kwa waandishi wa habari"
" Imehatarisha vyanzo vyao"
" Inaziweka hata familia zao katika hatari"
" Kukabiliana na hatari hizi, waandishi wa habari mara nyingi wanachukua njia hatari za kujizuia"
”
"Mshindi wa tuzo ya mwaka ya Amani ya Nobel, mwandishi wa habari wa Russia, Dmitry Muratov, anasema Russia inakabiliwa na mustakbali uliovunjika kwasababu ya Rais Vladimir Putin"
" Anasema uharibifu wa vyombo huru chini ya utawala wa Putin, na propaganda dhidi ya Ukraine, zimekuwa ni muhimu katika kuchochea uvamizi wa Russia"
"Mshindi mwenza wa tuzo hiyo mwaka jana, mwandishi wa habari wa Ufilipino, Maria Ressa anakiri kuhusu ukandamizaji wa ukweli uliofanywa na Putin ambapo imewezekana kwake kuanzisha vita nchini Ukraine"
"“Bila ya takwimu huwezi kupata ukweli"
" Bila ya ukweli huwezi kupata uaminifu"
" Bila ya uaminifu hatushirikiani uhalisia"
" Hakuna kanuni za sheria"
" Hakuna demokrasia"
" Waandishi wa habari, watetezi wa haki za binadamu – mtu yeyote anashambuliwa, mtu yeyote anaweza kulengwa"
" Sisi hatuna ulinzi katika vita vya habari,” anasema Ressa"
"Ressa anasema propaganda inakuwa na mchango katika kuwatia khofu watu na kuwasilisha takwimu za uongo"
" Anaonya kuwa watu ambao wanaamini uongo ndiyo sahihi, ni watu ambao wanaweza kudhibitiwa"
" Anaonya pale ukweli unapoharibiwa, demokrasia nayo huharibiwa"
" "
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Dunia inapoadhimisha siku ya uhuru wa vyombo vya habari na uhuru wa kujieleza Jumanne, shirika la kutetea haki za waandishi habari la Waandishi wasio na Mpaka RSF linasema mvutano unaongezeka kutokana na vurugu kwenye utoaji wa habari"
"Ripoti ya shirika hilo lenye makao yake mjini Paris inaonya kwamba kutokana na ukosefu wa kanuni za kusimamia utandawazi wa kutoa habari kwenye mitandao kumekuwepo na ongezeko marudufu la habari za uwongo na propaganda, mivutano katika vyombo vya habari na kusababisha migawanyiko ndani ya nchi na kati ya nchi na nchi kwenye kiwango cha kimataifa"
"Ripoti hiyo imeorodhesha pia hali ya uhuru wa habari katika zaidi ya nchi 180, na kati ya nchi zinazoongoza ni zile za Scandinavia za Norway, Denmark Sweden na Filand pamoja na Estonia"
"Na zile zilizoko chini katika orodha ni Korea Kaskazini ikifuatiwa na Eritrea, Iran na Turkmenistan"
"Kwa upande wa nchi za Afrika Ushelsheli ndio inaongoza kwa uhuru wa vyombo vya habari na ni miongoni mwa nchi 7 zenye uhuru wa kuridhisha, ikiwa pamoja na Namibia, Afrika kusini, Cape Verde, Ivory Coast Burkina Faso na Sierra Leone"
"Kwa Afrika mashariki Tanzania imeshuhudia kufunguka kwa uwanja wa uhuru wa habari lakini Kenya kuimarika zaidi katika uhuru huo ikipanda kutoka nafasi ya 102 hadi 62"
" Ripoti inaeleza Rwanda Burundi hali imekuwa nzuri kidogo lakini Uganda ikishuhudia kubanwa kwa uhuru wa kusema na uhuru wa waandishi habari"
" "
"Facebook Forum"
"Umoja wa Mataifa inasema njaa nchini Somalia huenda ikatokea baadaye mwaka huu"
" Mkuu wa masuala ya kibinadamu katika Umoja wa Mataifa, Martin Griffiths, amesema kwamba kama hatua madhubuti hazitachukuliwa na jumuiya ya kimataifa kuhusu hali ya njaa ambayo duniani haijaiona kwa miaka kadhaa wataiona hali hiyo hivi sasa"
"Takriban watu milioni moja nchini Somalia wamekoseshwa makazi kutokana ukame mbaya sana kuwahi kutokea kwa miongo kadhaa ambao umeathiri eneo kubwa sana la Pembe ya Afrika ikiwa ni pamoja na Ethiopia na Kenya"
"Mkuu wa masuala ya kibinadamu katika Umoja wa Mataifa, Martin Griffiths alisema kwamba hali aliyoiona kwenye hospitali moja nchini Somalia katika siku za karibuni ilikuwa mbaya sana hajawahi kuiona katika muda wa miaka 50 ya kazi za kibinadamu"
"“Hili halijawahi kutoka hapo kabla nchini Somalia"
" Kwahiyo picha zote ambazo tumekuwa nazo "
" Hii ni hali isiyo na kifani, ni kwasababu hiyo ndiyo maana tunapiga debe na kutikisa miti na kujaribu kupata msaada wa kimataifa katika misingi ya mtizamo, matarajio na uwezekano na khofu ya njaa inakuja Pembe ya Afrika"
" Hapa nchini Somalia, huenda ikawa kwanza, lakini Ethiopia na Kenya kwa hakika haziko nyuma sana,” amsema Griffiths"
"Mwakilishi wa UNICEF nchini Somalia, Wafaa Saeed Abdelatef alisema kwamba “takriban nusuya watoto walio na umri wa chini ya miaka mitano” huenda “wakakumbwa na utapiamlo uliokithiri"
”
"Aliongezea kwamba hivi sasa watu milioni nne na nusu hivi sasa wana hitaji “msaada wa dharura wa maji” hata wakati ambapo hali inatabiriwa itakuwa mbaya sana kwa msimu mwingine wa mvua, wakihofia hautaleta afueni"
"Wafaa anasema""Utapiamlo umefikia viwango ambavyo havina kifani"
" Tuna watoto milioni moja na nusu, hii ni karibu nusu ya watoto walio na umri wa chini ya miaka mitano, huenda wakakumbwa na utapiamlo uliokithiri na kati ya hao, watoto laki tatu na nusu watahitaji matibabu kwa utapiamlo mbaya sana"
”
"Msemaji wa UNHCR Shabia Mantoon alisema kwamba hali inavyozidi kudorora pia kuna ongezeko la wanwake na watoto kukumbwa na manyanyaso ya kijinsia kwa vile wanahitajika “kutembea mwendo mrefu sana ili kuweza kupata maji na sehemu ya kujihifadhi"
”
"Familia zilizokimbia ukame upande wa kusini mwa Somalia wakiwa katika kambi ya hifadhi mjini Mogadishu, Somalia, Feb"
" 18, 2017"
"Familia zenye njaa nchini Somalia zimekuwa zikitembea kwa siku kadhaa au wiki kupitia njia zenye ardhi kavu wakitafuta misaada"
"Familia nyingi zimezika watu wao wakiwa njiani"
"Hata wanapofika kwenye kambi nje ya maeneo ya mjini, wanakuta misaada michache au hakuna kabisa misaada"
" Msemaji wa UNICEF anaelezea zaidi"
"""Wanawake na watoto wanalazimishwa kutembea mwendo mrefu n mbali sana kutafuta fursa za maji na makazi, wakikumbana na hatari ya manyanyaso ya kijinsia"
" Wakati ukame unazidi kuongezeka, wasi wasi wa ulinzi unazidi kuongezeka na hatari ya manyanyaso ya kijinsia na kingono nayo yanaongezeka pia"
" Watoto wengi pia wamelazimika kuacha shule kuzisaidia familia zao kupata kipato cha kila siku na"
" Kutafuta maji na ardhi za malisho, na kuongezeka zaidi kwa hatari za ndoa za kulazimishwa au familia kutengana,"" anasema shabia Mantoo"
"Uhaba wa maji nchini Somalia"
"Mkurugenzi wa kanda wa baraza la wakimbizi la Denmark, Audrey Crawford alisema kwamba kina mama wengi ambao amezungumza nao “wamewazika watoto wao siku za nyuma” kutokana na utapiamlo au ugonjwa"
"kiasi cha watu milioni moja nchini Somalia wamekoseshwa makazi kwasababu ya ukame mbaya sana kutokea katika miongo kadhaa, na kusukumwa na mabadiliko ya hali ya hewa"
"Kwa kuongezea, uvamizi wa Russia nchini Ukraine umeelezewa kama ni janga kwa Somalia, ambayo imeathiriwa sana na uhabari wa misaada wa kibinadamu wakati wafadhili wa kimataifa wakiilenga Ulaya"
" Audrey Crawford anafafanua zaidi"
"""Zaidi ya watu milioni moja wamekoseshwa makazi ndani ya nchi hadi hivi sasa mwaka huu"
" wengi wao"
" Walitembeea kwa siku takriban kumi wakitafuta chakula na maji, waliwasili kwa hakika wakiwa hawana kitu na hali zao zimedhoofu huku watoto wakiwa na utapiamlo au watoto wao wamefariki"
" Kina mama wengi ambao nimezungumza nao, ama awali wamewazika watoto wao, ama kwa kuharisha au surua katika kambi ambazo zina msongamano mkubwa sana au wamekufa njiani kwasababu ya utapiamlo,” anasema Audrey Crawford"
"Tangazo rasmi la njaa ni nadra na linaonya kwamba msaada mdogo sana umepatikana na umefika kwa kuchelewa"
" "
"Facebook Forum"
"Roegchanda Pascoe alionyesha ushujaa kukabiliana na vitisho vya kuuawa wakati akijaribu kuzuia ghasia za magenge zilizokuwa zimezikumba jamii za makazi ya Cape nje kidogo ya mji wa Cape Town, Afrika Kusini"
" Facia Boyenoh Harris alikabiliwa na manyanyaso wakati akitetea haki za wanawake na ulinzi wa unyanyasaji wa kingono nchini Liberia"
"Wanawake hawa wawili Waafrika kutoka nchi zilizoko kusini mwa jangwa la Sahara ni kati ya darzeni za wanawake wanaopewa heshima na Wizara ya Mambo ya Nje ya Marekani na Tuzo ya Kimataifa ya Wanawake Mashujaa kwa kuonyesha “ujasiri usio wa kawaida, nguvu na uongozi katika kupigania amani, haki, haki za binadamu, uwiano wa kijinsia, na usawa … mara nyingi kwa kuweka maisha yao hatarini na kujitoa mhanga,” kwa mujibu wa taarifa kwa vyombo vya habari"
"Watatambuliwa Jumatatu katika hafla ambayo, kutokana na janga la corona, itawaleta wote hao pamoja kwa njia ya mtandao badala ya kuhudhuria binafsi mjini Washington"
" Waziri wa Mambo ya Nje wa Marekani Antony Blinken ataongoza tafrija hiyo, na mke wa Rais Jill Biden atatoa hotuba"
"Roegchanda Pascoe"
"Pascoe, mwenye umri wa miaka 47, ni mwanaharakati anayefanya kazi kuzuia uhalifu katika nyumba za Cape, jamii maskini nje ya mji wa Cape Town ambako watu wa makabila mbalimbali walilazimishwa kukaa eneo hilo katika miaka 1960 chini ya mfumo wa utawala wa kibaguzi Afrika Kusini"
"Magenge yamekuwa na makazi yao kwa miongo mingi hapo, wakisafirisha dawa za kulevya, silaha, ukahaba na mengine mengi"
" Ghasia zimefanywa “kuwa ni kitu cha kawaida,” Pascoe aliiambia VOA"
"Lakini mwaka 2013, baada ya mvulana mmoja aliyekuwa akicheza nje aliuawa katika mapambano ya risasi, mwanamama huyu alikuwa muasisi mwenza wa Kikundi cha kujitolea cha Usalama cha Manenberg"
" Kilipewa jina la kitongoji ambapo kipo, Kikundi hicho kinatoa elimu kuhusu mfumo wa kisheria wa uhalifu, kinawapatia mafunzo watetezi wa kisheria wa kijamii, na kutoa ushauri nasaha na misaada mingine kwa waathirika wa uhalifu, hususan wanawake na watoto"
" Pascoe anapata posho kupitia mfuko wa msaada kutoka Kikundi cha Kimataifa Kinachopambana na Uhalifu Kimataifa (Global Initiative Against Transnational Organized Crime)"
"Kikundi hicho pia kinafanya usuluishi kati ya magenge mbalimbali, kwa lengo la kutafuta suluhu ya amani kwa mizozo"
"Mwezi Julai 20, 2016, Pascoe na wakazi wengine kadhaa wa Manenberg walishuhudia madai ya shambulizi la genge dhidi ya mwanamme mmoja ambaye alikufa baadaye siku hiyo"
" Pascoe alikuwa ndiye shuhuda pekee kutoa ushahidi katika kesi ya mauaji ya mwaka 2019, akisaidia kumtia hatiani kiongozi wa genge hilo na wengine wawili"
"Siku moja kabla ya kutoa ushuhuda, washambuliaji wasiojulikana walipiga risasi katika nyumba yake"
" Pascoe alikuwa amehamishiwa katika nyumba usalama mapema siku hiyo, lakini watoto wake walikuwa bado wako nyumbani"
" Tangu wakati huo wameungana naye mafichoni, wakihofia kulipiziwa kisasi na magenge hayo"
"“Siwezi kukaa kimya wakati dhulma inatokea kwa kiumbe yeyote,” mwanamama huyo aliiambia VOA juu ya uamuzi wake wa kutoa ushahidi"
" Lakini “athari za ghasia za magenge zimekuwa mbaya sana kwangu mimi"
" … Sitaweza kurejea kuishi katika jamii hiyo"
"Hata hivyo Pascoe amekuwa mvumilivu"
" Kupitia kikundi hicho, anaendelea kusuluhisha migogoro ya jamii na kuwasaidia waathirika wanawake na familia mbalimbali"
" Ameandaa program ya kuzuia na kuingilia kati matukio ya kihalifu kwa vijana walio kaitka mazingira hatarishi"
" Ameandaa mfumo wa “walking bus” kwa wanafunzi kusindikizwa na wazazi wao – aghlabu mama zao ambao hawana kazi"
" Wanalipwa, “wanafundishwa na kupewa ujuzi wa namna ya kutoa huduma ya kwanza dharura,” Pascoe amesema"
"“Ana mikakati ya kustaajabisha ya kuiendeleza jamii yake,” Oscar Nceba Siwali amesema kuhusu Pascoe kupitia barua pepe aliyoituma VOA"
" Anaongoza Shirika la Afrika Kusini la Maendeleo na Ujenzi Mpya, linalohamasisha kujiepusha na ghasia katika baadhi ya jamii zilizoimara nchini humo"
"“Katika warsha za kuzisaidia kuzihusisha taasisi zisizo za kiserikali kufanya kazi pamoja, amekuwa ni msaada mkubwa sana – anaelekeza jinsi ya kusonga mbele lakini pia anakiri [yale] yaliyopita"
”
"Pascoe anatarajia kuchaguliwa kwake kwa tuzo ya Mwanamke Jasiri itawasaidia wengine kutambua kuwa, haijalishi namna ulivyokuwa nyuma, wanaweza kutoa michango yenye kuthaminiwa"
"“Itakuwa na maana kubwa sana kwa viongozi vijana wanawake,” amesema"
"Facia Boyenoh Harris"
"Facia Boyenoh Harris mwanzilishi mwenza wa kikundi cha wanawake, Paramount Young Women Initiative Hivi leo, kinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
" Monrovia, Liberia"
" (Photo courtesy of U"
S
" State Department)"
"Mwaka 2005, Harris alikuwa katika mwaka wa kwanza Chuo Kikuu cha African Methodist Episcopal katika mji mkuu wa Liberia, Monrovia, wakati yeye na baadhi ya wanafunzi wenzake walipoanzisha kikundi cha Vijana Wanawake, Paramount Young Women Initiative"
" Walichangisha fedha kwa ajili ya udhamini wa masomo kuwasaidia wanafunzi wengine wanaohangaika kupata fedha, majukumu ya kifamilia, matatizo ya masomo na mengine mengi"
"Waliongeza warsha"
" “Tulizungumza kuhusu maisha ya familia, masuala ya uchumi wa jamii na uhamaishaji tunaohitaji” wakati Liberia ilipokuwa inaondokana na vita vya wenyewe kwa wenyewe, alisema Harris, mwenye umri wa miaka 39"
" “Tulikuwa na sehemu salama ya kukutana pamoja"
”
"Hivi leo, juhudi hizo zisizokuwa za kibiashara zinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
"Ni kituo kimoja cha wanaharakati kwa Harris, ambaye ni mwandishi wa zamani nchini Liberia, ambayo ina wajibu wa kuongoza juhudi za kuifikia jamii inayoendeshwa na Tume Huru ya Habari ya Liberia"
" Imepewa jukumu kutekeleza Sheria ya Uhuru wa Habari nchini"
"Harris muasisi mwenza wa Kikundi cha Wanawake Liberia na, kama msimamizi wa kijamii, amekuwa akifanya kampeni kupanua wigo wa ushiriki wa kisiasa na hali bora ya usafi"
" Anapambana na manyanyaso ya kijinsia, ikiwemo ubakaji na ukeketaji wa wanawake"
"Nchini Liberia, “tunakabiliana na mfumo dume wenye nguvu kubwa ambao unawakandamiza wanawake,” Harris alisema"
"Rais wa Liberia alitangaza mwaka 2020 ubakaji ni dharura ya kitaifa, na serikali hivi karibuni ilianzisha mawasiliano mubashara ya simu katika kutoa taarifa za uhalifu wa kingono na kijinsia"
"Lakini Waziri wa Jinsia Williametta E"
" Saydee-Tarr, akihutubia Baraza la Seneti la taifa Alhamisi [Machi10], alilalamika juu ya viwango vidogo vya kuripoti na kasi ya pole pole kwa mashtaka ya uhalifu huo"
"“Kuna changamoto nyingi katika mfumo huo,” Harris alisema"
" Polisi mara nyingine wanasema hawana uwezo wa kuchunguza au kufanya ukamataji, au muathirika au ndugu zao hawataki kufungua mashtaka"
" Kesi zinaweza kukwama katika mfumo wa kukabiliana na uhalifu"
"Watu wanahitaji “kupata haki kwa wakati,” Harris alisema"
"Pia anatetea kuwepo uwakilishi sawa katika ofisi za umma"
" Ingawaje Liberia ilikuwa nchi ya kwanza Afrika kumchagua rais mwanamke – Ellen Johnson Sirleaf, rais aliyehudumu tangu mwaka 2006 hadi 2018 – wanawake bado uwakilishi wao uko chini katika ofisi za kuchaguliwa kitaifa"
" Harris ameeleza kuwa Bunge la Liberia, wanawake wana viti 11 kati ya 103 katika Baraza la Wawakilishi na Seneti wawili katika Baraza la Seneti lenye viti 30"
"“Wanawake hawana fursa ya kupata fedha sawa” kwa kulipa ada na kampeni, alisema Harris, akipendekeza kuwepo na hatua za kuwawezesha kupata fedha za kampeni"
"Harris alisema Tuzo ya Ushujaa inawaenzi “ wanawake wa Liberia ambao wamekuwa wakiendelea kufanya kazi ngumu kuhakikisha kuwa ukosefu wa haki unamalizwa” wakati wakiendeleza maendeleo ya nchi"
"Inawakilisha changamoto binafsi, pia: “Nina majukumu makubwa zaidi kufanya zaidi … kuiacha Liberia bora kwa vizazi vitakavyokuja baada ya sisi"
"Programu ya uongozi "
"Zaidi ya sherehe za tuzo zitakazo fanyika kwa njia ya mtandao Jumatatu, mashujaa hao watashiriki katika programu ya uongozi ya kupitia mtandaoni “ kuungana na wenzao wa Marekani na kuimarisha mtandao huo wa kimataifa wa viongozi wanawake,” Wizara ya Mambo ya Nje imesema katika taarifa kwa vyombo vya habari"
" Zaidi wa wanaweka 170 kutoka nchi zaidi ya 80 wametambuliwa kutokana na kazi zao tangu mwaka 2007"
" "
" "
"Facebook Forum"
