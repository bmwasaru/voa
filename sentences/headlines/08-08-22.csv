"
live
Duniani Leo Video Tube
"
"
Seneti ya Marekani yapitisha mswada wa sheria kukabiliana na mabadiliko ya hali ya hewa, kupunguza gharama ya dawa
"
"
Museveni: Sitaki mafuta ya Russia, sitaki kujiingiza katika mgogoro na Marekani
"
"
Israel na wanamgambo wa Palestina wakubaliana kusitisha mapigano
"
"
Ukraine yaishtumu Russia kushambulia kiwanda kikubwa cha nyuklia
"
"
Mwenyekiti wa tume ya Umoja wa Afrika alaani mashambulizi ya anga ya Israel
"
"
Rais Kenyatta kuhutubia taifa
"
"
Maguruneti yarushwa karibu na Ikulu ya rais Somalia
"
"
Watu 20 wauawa katika mashambulizi Ituri - DRC
"
"
Blinken awasili Afrika Kusini kituo cha kwanza cha ziara yake ya mataifa matatu ya Afrika
"
"
Alfajiri
"
"
Mfanyabiashara nchini Marekani kutoka Tanzania aeleza mafanikio na changamoto zake.
"
"
Blinken awasili Afrika Kusini kituo cha kwanza cha ziara yake ya mataifa matatu ya Afrika
"
"
Kwa Undani: China imeendelea kurusha makombora kuelekea Taiwan. Makombora mengine yameanguka Japan
"
"
Blinken kuanza ziara ya nchi tatu za Afrika Jumapili
"
"
Wanadiaspora waeleza umuhimu wa uchaguzi mkuu bora Kenya
"
"
MKenya aeleza uongozi utakaochaguliwa lazima utatue kero za wananchi
"
"
Mwananchi wa Kenya aeleza ana matumaini na ahadi za Ruto
"
"
MAISHA NA AFYA: Namba za maambukizi ya HIV zinatisha
"
"
ZULIA JEKUNDU: Dereva aliyesababisha kifo cha baba wa Nicki Minaj ahukumiwa jela
"
"
China yakasirishwa na ziara ya Spika wa Baraza la Wawakilishi la Marekani nchini Taiwan
"
"
Mivutano ya kisiasa na kibiashara kati ya Marekani na China imeongezeka
"
"
Uchaguzi Mkuu Kenya : Utamaduni wa siasa za Afrika Mashariki huenda ukachukua sura mpya
"
"
Mamlaka Uganda zachukua tahadhari kipindi cha mpito wa uchaguzi Kenya
"
"
Raila, Ruto wahutubia mikutano ya mwisho ya kampeni kabla ya uchaguzi mkuu Jumanne
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Wanariadha wa Afrika watiafora kwenye mashindano ya Mabingwa wa Riadha Duniani Oregon, Marekani
"
"
Kenyatta ashauri makamu wake ajiuzulu
"
"
Marekani kuwapa tuzo ya heshima wanawake mashujaa wa Afrika
"
"Warepublikan wote wameupinga mswaada huo ambao ulipitishwa kwa kura 51 dhidi ya 50 baada ya makamu rais Kamala Harris kupiga kura yake"
"Mswada huo umeidhinishwa baada ya mjadala mrefu wa kufanyia marekebisho vipengele kadhaa ambao ulianza Jumamosi"
"Kiongozi wa walio wengi kwenye Seneti mdemocrat Chuck Schumer amesema mswada huo ni mojawapo ya hatua muhimu za kisheria za karne ya 21"
"“Baraza la Seneti limeandika historia,” amesema"
"Mswada huo umependekeza uwekezaji mkubwa katika historia ya Marekani katika kukabiliana na athari za ongezeko la joto duniani, dola bilioni 370 zitatumiwa katika kuimarisha matumizi ya nishati mbadala, kuhamasisha Wamarekani kununua magari ya umeme na kupunguza uzalishaji wa gesi chafu kwa asilimia 40 ifikapo mwaka wa 2030"
"Mswada huo kwa mara ya kwanza unairihusu serikali ya Marekani kujadiliana na makampuni ya dawa ili kupunguza gharama za dawa kwa Wamarekani wazee, kuongeza ruzuku ya bima ya afya kwa mamilioni ya watu na kuongeza kodi ya asilimia 15 kwa makampuni yanayopata faida ya zaidi ya dola bilioni 1 ambayo yalikuwa hayalipi chochote"
"Mswada huo pia utaongeza mawakala 87,000 wa kutoza kodi ili kuwafuatilia na kuwanasa wafanyabiashara wanaokwepa kulipa kodi na walaghai wa kodi na kupunguza nakisi ya muda mrefu ya bajeti kwa takriban dola bilioni 300"
"Facebook Forum"
"Katika hotuba yake kwa taifa, Museveni amesema kwamba licha ya Russia kutaka kuiuzia Uganda mafuta kwa bei rahisi, na licha ya kwamba bei ya mafuta imeongezeka sana nchini Uganda, hataki “kujiingiza katika mgogoro kati ya Marekani na Russia"
”
"Amesema kwamba “serikali itatafuta mbinu mbadala za kuhakikisha kwamba kuna mafuta ya kutosha nchini Uganda, wakati inajitayarisha kutekeleza mikakati ya muda mrefu ikiwa ni pamoja na kuwa na nishati safi, magari na pikipiki zinazotumia nguvu za umeme"
”
"“Endapo tutanunua mafuta kwa bei rahisi kutoka Russia, ina maana kwamba tunakiuka vikwazo vya nchi za magharibi dhidi ya Russia"
"” Amesema Museveni, akiongezea kwamba “tangu tatizo lilipoanza, nimekuwa nikiwasiliana na viongozi wa Russia na Marekani"
" Sasa mnaweza kuona mazungumzo yetu yameanza kuruhusu nafaka na ngano kusafirishwa kutoka Ukraine"
”
"“Sitaki kujiingia katika mgogoro usionihusu moja kwa moja”"
"Museveni amesisitiza kwamba njia ya kusuluhsisha uhaba wa bidhaa muhimu unaoshuhudiwa duniani kwa sasa ni kutumia diplomasia"
"“Kama nataka kununua mafuta, ningeiambia Russia kusafirisha mafuta hayo hadi hapa na wangefanya hivyo"
" Lakini hatua hiyo inatuweka katika matatizo na Marekani ambayo sio jambo zuri"
" Kwa sasa, tutumie vizuri mafuta tuliyo nayo huku tukitafuta mbinu mbadala"
”
"Hotuba ya Museveni kwa taifa imejiri siku chache baada ya kukutana na mabalozi wa ngazi ya juu wa Russia na Marekani"
"Waziri wa mambo ya nje wa Russia Sergey Lavrov alikuwa Uganda Julai 26"
" Alisema kwamba “Russia ilikuwa tayari kufanya mazungumzo na Uganda, kuhakikisha kwamba Uganda inapata mafuta ya bei rahisi au nafuu ili kukabiliana na uhaba wa bidhaa hiyo nchini humo"
”
"Waziri wa mambo ya nje wa Russia aliahidi Uganda mafuta kwa bei nafuu"
"Lavrov alisema kwamba “tunauza mafuta kwa nchi zote ambazo zinataka na hakuna vizuizi vya aina yoyote kwa nchi yoyote inayotaka kununua mafuta, iwe India, taifa lolote la Afrika"
”
"Balozi wa Marekani katika Umoja wa Mataifa Linda Thomas Greenfield amekuwa nchini Uganda mwishoni mwa wiki na kufanya mazungumzo na rais Yoweri Museveni"
" Balozi huyo alimtahadharisha Museveni dhidi ya kufanya biashara ya mafuta na Russia"
"“Kuhusu vikwazo dhidi ya Russia, kwa mfano uuzaji wa mafuta, iwapo nchi inaamua kufanya bishara hiyo na Russia, au kuhusu biashara ambazo zimewekewa vikwazo, basi inavunja vikwazo,” amesema Linda katika kikao na waandishi wa habari akiwa Kampala, Uganda"
"Museveni anataka nchi za Afrika zisihusishwe na vikwazo dhidi ya Russia"
"Museveni hata hivyo ameiomba Marekani kuondoa nchi za Afrika kwenye masharti hayo kwa sababu “zinaendelea kuathirika sana kutokana na gharama ya juu ya Maisha"
”
"“Kama unataka kuzisaidia nchi zinazoendelea, mbona msiziondoe nchi hizi kwenye vikwazo hivyo vinavyotokana na mgogoro ambao hazihusiki kabisa"
" Swala muhimu hapa linahusu bei ya juu ya mafuta ambayo inaendelea kusababisha bei za bidhaa kupanda kutokana na gharama ya juu ya usafiri"
"” Amesema Museveni"
"Thomas-Greenfield amesema kwamba alikuwa amepanga kutembelea Uganda kabla ya waziri wa mambo ya nje wa Russia Sergey Lavrov kutembelea nchi hiyo na kwamba ziara ya Lavrov ilikuwa ya “kumshawishi Museveni kuunga mkono Russia"
”
"Imetayarishwa na Kennes Bwire, VOA, Washington DC"
" "
"Facebook Forum"
"Utekelezaji wa makubaliano hayo ulikuwa unatarajiwa kuanza saa tano na nusu usiku majira ya huko"
" Afisa wa idara ya ujasusi ya Mistri ameiambia Associated Press kwamba pande hizo mbili zimeridhia makubaliano hayo"
"Sitisho hilo la mapigano litamaliza mapigano mabaya katika ukanda wa Gaza tangu vita vya siku 11 vya mwaka jana kati ya jeshi la Israel na kundi la Hamas, kulingana na ripoti"
"Wizara ya afya huko Gaza imesema watu 31 waliuawawa katika mashambulizi ya anga ya Israel, wakiwemo watoto sita, huku Israel ikisema haikuhusika na vifo vya watu 9 kati ya waliouawa"
"Mapigano ya hivi sasa yalianza pale Israel ilipomkamata afisa mwandamizi wa kundi la Islamic Jihad wiki iliyopita na kijana Mpalestina wa umri wa miaka 17 kuuawa"
" Islamic Jihad yenye ngome zake huko Gaza, ilitishia kulipiza kisasi"
"Siku ya Ijumaa, Israel ilifanya mashambulizi ya anga huko Gaza, na kumua kamanda wa kundi la Islamic Jihad"
"Tangu wakati huo, Islamic Jihad ilirusha takriban makombora 600, ambayo mengi yalidunguliwa na vifaa vya kijeshi vya Israel, maarufu Iron Dome system"
"Facebook Forum"
"Kiwanda hicho cha nyukilia cha serikali ya Ukraine kimesema wanajeshi wa Russia waliharibu mitambo mitatu ya mionzi kwenye kiwanda hicho katika shambulio la Jumamosi usiku na kujeruhi mfanyakazi mmoja kwa kombora"
"Rais wa Ukraine Volodymyr Zelensky ameandika kwenye Twitter “Ugaidi wa nyukilia wa Russia unahitaji jibu kali la Jumuia ya Kimataifa, kuweka vikwazo kwenye sekta ya nyuklia ya Russia na mafuta ya nyuklia"
”
"Kiwanda hicho kilichoko katika eneo linalodhibitiwa na Russia, kilishambuliwa pia siku ya Ijumaa, Moscow iliwashtumu wanajeshi wa Ukraine kwa mashambulizi hayo"
"Russia ilikiteka kiwanda cha nyuklia cha Zaporizhzhia mapema mwezi Machi katika hatua za mwanzo za uvamizi wake dhidi ya Ukraine, lakini kiwanda hicho bado kinaendeshwa na mafundi wa Ukraine"
"Baada ya shambulio la kwanza la Ijumaa, shirika la kimataifa la nishati ya Atomic lilisema mashambulizi hayo ya makombora yameonyesha hatari ya janga la nyuklia"
"Facebook Forum"
"Moussa Faki Mahamat analaani vikali mashambulizi ya anga yanayoendelea kufanywa na Israel huko Gaza ambayo yamesababisha vifo vya zaidi ya raia 30 wa Palestina, wakiwemo watoto 6, taarifa ya AU ilisema"
"Kuwalenga raia na kuendelea na ukaliaji wa kimabavu unaofanywa na vikosi vya usalama vya Israel ni ukiukaji mkubwa wa sheria za kimataifa, na kuleta shida katika utafutaji wa suluhu ya haki na ya kudumu”, ilisema taarifa hiyo"
"Facebook Forum"
"Rais Uhuru Kenyatta wa Kenya alitarajiwa kutoa hotuba yake ya mwisho kwa wakazi wa Mlima Kenya katika mahojiano ambayo yatarushwa kwenye vituo vyote vya redio nchini humo kutoka eneo hilo"
"Kwa mujibu wa gazeti la Daily Nation ingawa maudhui ya mahojiano yake hayajafichuliwa, mahojiano hayo yanayofanyika chini ya saa 48 kabla ya uchaguzi mkuu wa Agosti 9 na yametajwa kuwa shambulio lake la mwisho dhidi ya Naibu wake William Ruto ambaye amekuwa akifanya kampeni dhidi yake"
"Baadhi ya wakosoaji wake wameifahamisha moja kwa moja Tume ya Huru ya Uchaguzi na Mipaka (IEBC) kupitia mitandao ya kijamii kwamba Rais Kenyatta ananuia kukiuka matakwa ya chombo hicho kwamba wagombea na vyama vya siasa waache kujihusisha na vitendo vyovyote vya kampeni za kisiasa saa 48 kabla ya uchaguzi"
"Hata hivyo, Mwenyekiti wa IEBC Wafula Chebukati alipokuwa akihutubia wanahabari katika ukumbi wa Bomas of Kenya alisema kuwa Rais Kenyatta si mgombea na yuko huru kutoa hotuba zake au matangazo yoyote"
"Kipindi rasmi cha kampeni kilianza Juni 7 baada ya IEBC kukamilisha shughuli ya usajili wa wagombea na kukamilika Jumamosi saa kumi na mbili jioni"
"IEBC katika taarifa yake ilisema yeyote atakayebainika kukiuka masharti haya atatajwa kuwa amekiuka Kanuni za Maadili ya Uchaguzi"
"Rais Kenyatta hata hivyo, si mgombea katika uchaguzi wa mwaka huu"
"Facebook Forum"
"Mbali na janga la njaa, taifa hilo la Pembe ya Afrika pia linakabiliwa na uasi mkubwa wa Kiislamu, huku wanamgambo wa Al-Shabaab wakizidisha mashambulizi yao katika miezi ya hivi karibuni"
"Siku ya Jumapili, wakati bunge lilipokutana kuidhinisha baraza la mawaziri la Waziri Mkuu Hamza Abdi Barre lenye mawaziri 75, ambalo linamjumuisha naibu kiongozi wa zamani wa Al-Shabaab, mfululizo wa makombora yametua karibu na ikulu ya rais, kulingana na afisa wa usalama na shahidi"
" "
"Facebook Forum"
"Wapiganaji wanaoaminika kutoka kundi la Allied Democratic Forces (ADF) waliwaua wakazi na kuchoma nyumba katika vijiji vya Kandoyi na Bandiboli kwenye jimbo la Ituri Ijumaa na mapema Jumamosi, alisema Christophe Munyanderu, mratibu wa kikundi cha ndani cha Convention for the Respect of Human Rights"
" (CRDH)"
"Msemaji wa jeshi la Congo huko Ituri, Jules Ngongo, alithibitisha vifo takriban 20, na kusema kuwa vikosi vya Congo vilikuwa vinawasaka washambuliaji hao"
"Ni ngumu sana kwangu nilipoiona miili hiyo, makoo yao yalikuwa yamekatwa,” alisema Alice Kyanga, ambaye wazazi wake walikuwa miongoni mwa waliouawa nyumbani kwao siku ya Jumamosi"
"Facebook Forum"
"Mbali na Afrika Kusini, Blinken pia ataitembelea Jamhuri ya Kidemokrasia ya Congo na Rwanda"
"Blinken anatarajiwa kutoa hotuba muhimu nchini Afrika Kusini Jumatatu kuhusu mkakati wa Marekani kwa afrika Kusini mwa Jangwa la Sahara"
" Mabadiliko ya hali ya hewa, biashara, afya na uhaba wa chakula vyote vitakuwa katika majadiliano"
"Akiwa Jamhuri ya Kidemokrasia ya Congo, maafisa wa Wizara ya Mambo ya Nje wanasema Blinken atafanya kazi ili kupunguza mivutano kati ya Congo na Rwanda"
" Congo imemshutumu jirani yake kwa kuliunga mkono kundi la waasi la M23, madai ambayo Kigali inakanusha"
"Nchini Rwanda, Blinken atazungumzia ""kufungwa kimakosa"" kwa mkazi wa kudumu wa Marekani Paul Rusesabagina, kulingana na Wizara ya Mambo ya Nje"
" Vitendo vya Rusesabagina vilisaidia kuwaokoa mamia ya watu wakati wa mauaji ya kimbari ya mwaka 1994 na kuhamasisha kutengenezwa filamu ya Hotel Rwanda"
"Facebook Forum"
"Ama Naibu Rais William Ruto au kiongozi mkongwe wa upinzani na Waziri Mkuu wa zamani Raila Odinga atakuwa rais wa tano wa Kenya"
"Willian Ruto na Raila Odinga"
"Wawili hao wote ni wa jamii ya wanilote"
" Ni mara ya kwanza Kenya kwa wanaoongoza katika kinyang’anyiro cha kuingia madarakani wote ni wa jazmii ya wanilote"
"Katika ngazi pana zaidi ya Afrika Mashariki, mwaka 1985 nchini Uganda, Milton Obote, ambaye alirejea madarakani kama rais katika uchaguzi uliokuwa na utata mwezi Disemba 1980, aliondolewa madarakani katika mapinduzi ya kijeshi kwa mara ya pili – mara ya kwanza ilikuwa mwaka 1971 katika mapinduzi yaliyoongozwa na Field Marshal Idi Amin"
" Nchini Kenya, Daniel arap Moi alikuwa amezama katika siasa za utawala wa chama kimoja"
"Hayati Daniel Arap Moi"
"Kwa kipindi cha miaka minne na nusu Obote alikuwa madarakani, na kwa mara ya kwanza kulikuwa na viongozi wa jamii wa wanilote madarakani Afrika Mashariki"
"Utamaduni wa udugu umekuwa na athari ya kutosha katika siasa za kieneo na sera za mambo ya nje kwa namna ambayo mara nyingi hazizingatiwi kikamilifu"
" Kwa mfano, Rais Moi alimteua Jenerali Lazaro Sumbeiywo, mwakilishi maalum wa Kenya katika Mamlaka ya Muungano wa Serikali katika Maendeleo – kuongoza mchakato wa amani ya Sudan kati ya m waka 1997 na 1998"
"Baadae alimteua kuwa msuluhishi katika mchakato wa amani uliofanyika Nairobi mwaka 2001"
"Aliendelea kuwepo madarakani na Rais Mwai Kibaki, Jenerali Sumbeiywo alisaidia kuleta nyumbani aina fulani ya Mkataba Kamili wa Amani uliojulikana kama Naivasha Agreement Januari 9, 2005 uliokuwa kati ya wapiganaji wa Sudan People’s Liberation Movement na Serikali ya Sudan"
"Hayati Mwai Kibaki"
"Mkataba huo wa Amani ulimaliza vita vya wenyewe kwa wenyewe vya Sudan vilivyodumu kwa miaka 25"
"Chanzo cha habari hii ni gazeti la ""The East African"" linalochapishwa Kenya"
" "
"Facebook Forum"
"Wakati hakuna ushahidi wa kuaminika wa tishio la usalama ambalo linaweza kuvuruga operesheni za usafirishaji katika njia ya kaskazini maarufu kama “Northern Corridor”, wafanyabiashara wameshauriwa kuchukua tahadhari, ama kwa kuchelewesha uagizaji bidhaa au kutumia njia mbadala ya kati “Central Corridor”"
"Uganda pia imewashauri raia wake wanaoishi na kufanya kazi nchini Kenya kuchukua tahadhari, baada ya Marekani kutoa ilani ya kusafiri kwa wale wanaotembelea mji wa Kisumu"
"Hili limekuja wakati Rais Uhuru Kenyatta na maafisa wake wameihakikishia kanda nzima kuwa uchaguzi utakuwa wa amani"
" Na hata wagombea wa juu wa urais William Ruto na Raila Odinga wameahidi amani – na kukubali kushindwa iwapo upigaji kura utakuwa huru na wa haki"
"Wakati akihutubia Mkutano wa 22 wa Wakuu wa Nchi wa Jumuiya ya Afrika Mashariki mjini Arusha mwezi uliopita, Rais Kenyatta alisema kuwa hakuna kitakacho haribika"
"Waziri wa Mambo ya Ndani Fred Matiang’i pia amesema vyombo vya usalama vimeimarishwa kuhakikisha usalama katika uchaguzi na nchi"
"Waziri wa Mambo ya Nje wa Uganda Henry Okello Oryem alisema anatarajia uchaguzi utamalizika kwa salama lakini Uganda ilikuwa inajiandaa na hali yoyote yenye itakayojitokeza ikiwa na mpango B wa kuwa na akiba ya bidhaa muhimu na kubadilisha njia usafarishaji bidhaa kup Tanzania"
"Chanzo cha habari hii ni gazeti la “The East African” linalochapishwa nchini Kenya"
" "
"Facebook Forum"
"Odinga anayepeperusha bendera ya muungano wa Azimio la Umoja One Kenya na viongozi wa mrengo huo pamoja na wafuasi wao, walikusanyika katika uwanja wa michezo wa Kasarani huku Ruto, anayewania kwa tikiti ya chama cha UDA chini ya muungano wa Kenya Kwanza akijiunga na wenzake kwenye uwanja wa Nyayo"
"Kwa mujibu wa kanuni za uchaguzi, Jumamosi ilikuwa siku ya mwisho kwa wagombea, vyama na miungano ya kisisasa kufanya mikutano ya kampeni kote nchini"
"""Nawahakikishia Wakenya kwamba nitakuwa mwaminifu iwapo mtanichagua siku ya Jumanne"
" Sitakuwa mtu wa kulipiza kisasi kwa sababu katika safari yangu yote, nimekuwa na imani na maridhiano"
" Nitanyoosha mkono wa maridhiano iwapo nitashinda, na hata iwapo nitashindwa,"" alisema Odinga ambaye aliandamana na mkewe, Ida Odinga,"
"Aliwashukuru Wakenya kwa ""kusimama na mimi katika safari yangu ya ukombozi wa nchi hii"" na kumshukuru Rais Uhuru Kenyatta ""kwa kuonyesha utaifa na kukumbatia maridhiano"
""""
"Ruto alipigia upatu mfumo wake wa ""Bottoms Up"" akisema kuwa mfumo wa ndio utakaoleta suluhisho la kudumu kwa matatizo ya kiuchumi yanayolikablili taifa hilo la Afrika Mashariki"
"Alimhakikisha rais Kenyatta kwamba ataendelea kuimarish miradi aliyoanzisha na kumtaka asiwe na wasiwasi hata kama yeye (Ruto) atafanya bora zaidi endapo atachaguliwa rais"
"""Hata kama uliamua kuchukua barababara nyingine na kumUunga mkono mgombea mwingine, mimi sina shida na wewe,"" alisema"
"Ruto alisema iwapo ataunda serikali, itakuwa ni ya Wakenya wote pasina kujali kabila wala dini"
"""Tunawza kunywa chai pamoja na mpinzani wangu mkuu baada ya uchaguzi wa Jumanne, lakini sitakubali kufanya mambo ya yaliyofanywa mika mitano iliyopita ya kuchanganya serikali na upinzani,"" alisema Ruto"
"Katika hotuba zao zilizopeperushwa na vyombo mbalimbali vya habari nchini, viongozi hao wawili waliwarai Wakenya kujitokeza kwa wingi ili kushiriki zoezi la kupiga kura siku ya Jumanne"
"Wakenya wanajiandaa kwa uchaguzi huo unaotajwa na wachambuzi kama ambao huenda ukawa na ushindani mkali huku mirengo yote milwili ikidai kuwa ina uungwaji mkono mkubwa kote nchini"
"Baadhi ya mataifa ya magaharibi tayari yametoa tahadhari kwa raia wake yakihofia kwamba huenda vurugu na ghasia zikazuka hususan katika maeneo ambayo wagombea hao wawili wana ufuasi mkubwa"
"Tariban watu milioni 22 wamsajiliwa kama wapiga kura na wanatarajiwa kumchagua rais, naibu wake, magavana, maseneta, wabunge, wawakilishi wa kina mama na wawakilishi wa wadi"
"Mbali na Odinga na Ruto, wagombea wengine wa urasia ni George Wajackoya wa chama cha Roots na David Mwaure Waihiga wa chama cha Agano"
"Mwenyekiti wa tume ya uchaguzi na mipaka, IEBC, amenukuliwa mara kwa mara ikisema kwamba wakao tayari kuandaa uchaguzi huru na wa haki licha ya kukosolewa mara kwa mara na baadhi ya wadau"
"Ruto amekuwa akilalamika kwamba utawala wa Rais Kenyatta unatumia vifaa na maafisa wa serikali kuwafnyia kampeni wanasiasa wa mrengo wa Azimio la Umoja One Kenya"
"Hata hivyo, waziri wa mambo ya ndani Fred Matiang'i amekanusha tuhuma hizo"
" "
"BMJ Muriithi"
"BMJ Muriithi ni mwanahabari wa Sauti ya Amerika (VOA) mjini Washington DC"
jmuriithi@voanews
com
Jiunge
"Facebook Forum"
"Kati yao ni waandishi wa habari kadhaa wenye weledi ambao walitafuta hifadhi nchini Thailand"
"Baadhi tangu wakati huo wameondoka au kwenda kuishi kwingineko, lakini wengine walibakia Thailand, wakiishi kwa hofu ya polisi kuwakamata au kuwarejesha Myanmar"
"“Hadhi yao ya ukazi wa muda mrefu ni changamoto kubwa sana ya kuwa uhamishoni, wala haijalishi mahali gani wako,” mwandishi wa muda mrefu wa Myanmar Aung Naing Soe, hivi sasa anaishi Thailand, alisema katika mahojiano"
"Juhudi kadhaa zimeanzishwa na jumuiya za vyombo vya habari nchini Thailand kwa ajili ya waandishi wa habari wanaotokea Myanmar, wakiwapa msaada wa kifedha na wa kisheria ili waweze kuendelea kuendesha operesheni zao za habari hapa, au angalau waepuke kusumbuliwa na mamlaka husika"
"Aung Naing Soe, hata hivyo, ambaye ana uzoefu na waandishi walioko uhamishoni, alisema mengi yanaweza kufanywa"
"“Itakuwa ni jambo jema endapo kuna taasisi zozote zinazoweza kuwasaidia kupata hadhi ya kisheria ya uhamiaji kwa kuwasaidia kupata ukaazi katika nchi ya tatu kuliko kuwasaidia kurejea kupitia mpaka wa Thailand-Myanmar kisheria,” alisema"
"“Waandishi wengi wa Myanmar walioko uhamishoni hawana nyaraka halali hivyo wanahitaji kupumzika na pia msaada wa matibabu ya afya ya akili"
”
"Bila ya kujua nani atafuatia"
"Thailand imekuwa ni kituo kikuu na sehemu ya mpito kwa wale wanaokimbia ghasia huko Myanmar kwa miongo kadhaa"
" Mapinduzi ya mwaka jana yalileta wimbi jipya la wakimbizi, wakiwemo waandishi, licha ya wanaofuatilia kusema ni vigumu kusema wangapi bado wako nchini Thailand"
"“Baadhi waliondoka mapema, kama Machi 2021,” Johanna Son, ambaye anaendesha Reporting ASEAN, mtandao unaofuatilia matukio ya haki za raia huko Myanmar na eneo hilo, alisema"
" “Wengine walijaribu kufanya iwezekane, baadhi waligundua kuwa haiwezekani au siyo busara kubakia na kubahatisha maisha yao"
”
"Chavarong Limpattamapanee, rais wa Baraza la Habari la Taifa la Thailand alikadiria kuwa waandishi wa habari takriban 180 waliokuwa wamekimbia mapinduzi mwaka 2021 wako Thailand, wengi wao wako kaskazini, katika maeneo ya mpakani kama vile Mae Sot"
"“Na karibu wote kati yao wanaogopa sana, kugunduliwa na kukamatwa,” amesema"
"Thailand haijasaini Mkataba wa Wakimbizi wa Umoja wa Mataifa, ambao unazikataza serikali kuwarejesha wakimbizi katika nchi zao kama wanakabiliwa na vitisho kwa uhai wao"
"“Wale walioingia Thailand kisheria na wanataka kubakia wanakabiliwa na changamoto kubwa ya kuendelea kuwa na hadhi ya kisheria,” Phil Robertson, naibu mkurugenzi wa shirika la Human Rights Watch, kitengo cha Asia, amesema"
" “Wakati wengine waliokuwa wamevuka kirahisi mpakani wanakabiliwa na vitisho vya kukamatwa kwa kuingia kinyume cha sheria, na kuna uwezekano wa kurejeshwa Myanmar, wakati wowote"
" "
" "
"Facebook Forum"
"Katika maadhimisho ya siku ya Uhuru wa Habari Duniani, waandishi na watetezi wa haki za binadamu wameonya kuhusu vitisho kwa uhuru wa habari na demokrasia kwa kutoa habari za uongo, hotuba za chuki na propaganda kupitia teknolojia ya digitali"
"Katika tukio maalum kuadhimisha siku hiyo , mkuu wa haki za binadamu katika Umoja wa Mataifa, Michelle Bachelet alitoa heshima kwa ushujaa na azma ya waandishi wa habari ambao wanaendelea kufanya kazi huku wakikabiliwa na ongezeko la manyanyaso, vitisho, na hatari kwa maisha yao"
"Bachelet alielezea kuwa mwaka jana waandishi wa habari 55 waliuwawa"
" Mwaka huu, anasema waandishi wa habari sita na mfanyakazi mmoja kwenye chombo cha habari aliuliwa huko Mexico na waandishi wa habari wengine 12 wameuawa nchini Ukraine tangu Russia ilipoivamia nchi hiyo hapo Februari 24 ameonya kuhusu ongezeko la nyenzo za upelelezi, kama vile Pegasus au Candiru, ambavyo vinaingilia kwa ndani vifaa vya watu na maisha yao"
"“Matumizi ya udukuzi katika mitandao umepelekea kukamatwa, kutishiwa na hata kuuawa kwa waandishi wa habari"
" Imehatarisha vyanzo vyao"
" Inaziweka hata familia zao katika hatari"
" Kukabiliana na hatari hizi, waandishi wa habari mara nyingi wanachukua njia hatari za kujizuia"
”
"Mshindi wa tuzo ya mwaka ya Amani ya Nobel, mwandishi wa habari wa Russia, Dmitry Muratov, anasema Russia inakabiliwa na mustakbali uliovunjika kwasababu ya Rais Vladimir Putin"
" Anasema uharibifu wa vyombo huru chini ya utawala wa Putin, na propaganda dhidi ya Ukraine, zimekuwa ni muhimu katika kuchochea uvamizi wa Russia"
"Mshindi mwenza wa tuzo hiyo mwaka jana, mwandishi wa habari wa Ufilipino, Maria Ressa anakiri kuhusu ukandamizaji wa ukweli uliofanywa na Putin ambapo imewezekana kwake kuanzisha vita nchini Ukraine"
"“Bila ya takwimu huwezi kupata ukweli"
" Bila ya ukweli huwezi kupata uaminifu"
" Bila ya uaminifu hatushirikiani uhalisia"
" Hakuna kanuni za sheria"
" Hakuna demokrasia"
" Waandishi wa habari, watetezi wa haki za binadamu – mtu yeyote anashambuliwa, mtu yeyote anaweza kulengwa"
" Sisi hatuna ulinzi katika vita vya habari,” anasema Ressa"
"Ressa anasema propaganda inakuwa na mchango katika kuwatia khofu watu na kuwasilisha takwimu za uongo"
" Anaonya kuwa watu ambao wanaamini uongo ndiyo sahihi, ni watu ambao wanaweza kudhibitiwa"
" Anaonya pale ukweli unapoharibiwa, demokrasia nayo huharibiwa"
" "
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Dunia inapoadhimisha siku ya uhuru wa vyombo vya habari na uhuru wa kujieleza Jumanne, shirika la kutetea haki za waandishi habari la Waandishi wasio na Mpaka RSF linasema mvutano unaongezeka kutokana na vurugu kwenye utoaji wa habari"
"Ripoti ya shirika hilo lenye makao yake mjini Paris inaonya kwamba kutokana na ukosefu wa kanuni za kusimamia utandawazi wa kutoa habari kwenye mitandao kumekuwepo na ongezeko marudufu la habari za uwongo na propaganda, mivutano katika vyombo vya habari na kusababisha migawanyiko ndani ya nchi na kati ya nchi na nchi kwenye kiwango cha kimataifa"
"Ripoti hiyo imeorodhesha pia hali ya uhuru wa habari katika zaidi ya nchi 180, na kati ya nchi zinazoongoza ni zile za Scandinavia za Norway, Denmark Sweden na Filand pamoja na Estonia"
"Na zile zilizoko chini katika orodha ni Korea Kaskazini ikifuatiwa na Eritrea, Iran na Turkmenistan"
"Kwa upande wa nchi za Afrika Ushelsheli ndio inaongoza kwa uhuru wa vyombo vya habari na ni miongoni mwa nchi 7 zenye uhuru wa kuridhisha, ikiwa pamoja na Namibia, Afrika kusini, Cape Verde, Ivory Coast Burkina Faso na Sierra Leone"
"Kwa Afrika mashariki Tanzania imeshuhudia kufunguka kwa uwanja wa uhuru wa habari lakini Kenya kuimarika zaidi katika uhuru huo ikipanda kutoka nafasi ya 102 hadi 62"
" Ripoti inaeleza Rwanda Burundi hali imekuwa nzuri kidogo lakini Uganda ikishuhudia kubanwa kwa uhuru wa kusema na uhuru wa waandishi habari"
" "
"Facebook Forum"
"Roegchanda Pascoe alionyesha ushujaa kukabiliana na vitisho vya kuuawa wakati akijaribu kuzuia ghasia za magenge zilizokuwa zimezikumba jamii za makazi ya Cape nje kidogo ya mji wa Cape Town, Afrika Kusini"
" Facia Boyenoh Harris alikabiliwa na manyanyaso wakati akitetea haki za wanawake na ulinzi wa unyanyasaji wa kingono nchini Liberia"
"Wanawake hawa wawili Waafrika kutoka nchi zilizoko kusini mwa jangwa la Sahara ni kati ya darzeni za wanawake wanaopewa heshima na Wizara ya Mambo ya Nje ya Marekani na Tuzo ya Kimataifa ya Wanawake Mashujaa kwa kuonyesha “ujasiri usio wa kawaida, nguvu na uongozi katika kupigania amani, haki, haki za binadamu, uwiano wa kijinsia, na usawa … mara nyingi kwa kuweka maisha yao hatarini na kujitoa mhanga,” kwa mujibu wa taarifa kwa vyombo vya habari"
"Watatambuliwa Jumatatu katika hafla ambayo, kutokana na janga la corona, itawaleta wote hao pamoja kwa njia ya mtandao badala ya kuhudhuria binafsi mjini Washington"
" Waziri wa Mambo ya Nje wa Marekani Antony Blinken ataongoza tafrija hiyo, na mke wa Rais Jill Biden atatoa hotuba"
"Roegchanda Pascoe"
"Pascoe, mwenye umri wa miaka 47, ni mwanaharakati anayefanya kazi kuzuia uhalifu katika nyumba za Cape, jamii maskini nje ya mji wa Cape Town ambako watu wa makabila mbalimbali walilazimishwa kukaa eneo hilo katika miaka 1960 chini ya mfumo wa utawala wa kibaguzi Afrika Kusini"
"Magenge yamekuwa na makazi yao kwa miongo mingi hapo, wakisafirisha dawa za kulevya, silaha, ukahaba na mengine mengi"
" Ghasia zimefanywa “kuwa ni kitu cha kawaida,” Pascoe aliiambia VOA"
"Lakini mwaka 2013, baada ya mvulana mmoja aliyekuwa akicheza nje aliuawa katika mapambano ya risasi, mwanamama huyu alikuwa muasisi mwenza wa Kikundi cha kujitolea cha Usalama cha Manenberg"
" Kilipewa jina la kitongoji ambapo kipo, Kikundi hicho kinatoa elimu kuhusu mfumo wa kisheria wa uhalifu, kinawapatia mafunzo watetezi wa kisheria wa kijamii, na kutoa ushauri nasaha na misaada mingine kwa waathirika wa uhalifu, hususan wanawake na watoto"
" Pascoe anapata posho kupitia mfuko wa msaada kutoka Kikundi cha Kimataifa Kinachopambana na Uhalifu Kimataifa (Global Initiative Against Transnational Organized Crime)"
"Kikundi hicho pia kinafanya usuluishi kati ya magenge mbalimbali, kwa lengo la kutafuta suluhu ya amani kwa mizozo"
"Mwezi Julai 20, 2016, Pascoe na wakazi wengine kadhaa wa Manenberg walishuhudia madai ya shambulizi la genge dhidi ya mwanamme mmoja ambaye alikufa baadaye siku hiyo"
" Pascoe alikuwa ndiye shuhuda pekee kutoa ushahidi katika kesi ya mauaji ya mwaka 2019, akisaidia kumtia hatiani kiongozi wa genge hilo na wengine wawili"
"Siku moja kabla ya kutoa ushuhuda, washambuliaji wasiojulikana walipiga risasi katika nyumba yake"
" Pascoe alikuwa amehamishiwa katika nyumba usalama mapema siku hiyo, lakini watoto wake walikuwa bado wako nyumbani"
" Tangu wakati huo wameungana naye mafichoni, wakihofia kulipiziwa kisasi na magenge hayo"
"“Siwezi kukaa kimya wakati dhulma inatokea kwa kiumbe yeyote,” mwanamama huyo aliiambia VOA juu ya uamuzi wake wa kutoa ushahidi"
" Lakini “athari za ghasia za magenge zimekuwa mbaya sana kwangu mimi"
" … Sitaweza kurejea kuishi katika jamii hiyo"
"Hata hivyo Pascoe amekuwa mvumilivu"
" Kupitia kikundi hicho, anaendelea kusuluhisha migogoro ya jamii na kuwasaidia waathirika wanawake na familia mbalimbali"
" Ameandaa program ya kuzuia na kuingilia kati matukio ya kihalifu kwa vijana walio kaitka mazingira hatarishi"
" Ameandaa mfumo wa “walking bus” kwa wanafunzi kusindikizwa na wazazi wao – aghlabu mama zao ambao hawana kazi"
" Wanalipwa, “wanafundishwa na kupewa ujuzi wa namna ya kutoa huduma ya kwanza dharura,” Pascoe amesema"
"“Ana mikakati ya kustaajabisha ya kuiendeleza jamii yake,” Oscar Nceba Siwali amesema kuhusu Pascoe kupitia barua pepe aliyoituma VOA"
" Anaongoza Shirika la Afrika Kusini la Maendeleo na Ujenzi Mpya, linalohamasisha kujiepusha na ghasia katika baadhi ya jamii zilizoimara nchini humo"
"“Katika warsha za kuzisaidia kuzihusisha taasisi zisizo za kiserikali kufanya kazi pamoja, amekuwa ni msaada mkubwa sana – anaelekeza jinsi ya kusonga mbele lakini pia anakiri [yale] yaliyopita"
”
"Pascoe anatarajia kuchaguliwa kwake kwa tuzo ya Mwanamke Jasiri itawasaidia wengine kutambua kuwa, haijalishi namna ulivyokuwa nyuma, wanaweza kutoa michango yenye kuthaminiwa"
"“Itakuwa na maana kubwa sana kwa viongozi vijana wanawake,” amesema"
"Facia Boyenoh Harris"
"Facia Boyenoh Harris mwanzilishi mwenza wa kikundi cha wanawake, Paramount Young Women Initiative Hivi leo, kinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
" Monrovia, Liberia"
" (Photo courtesy of U"
S
" State Department)"
"Mwaka 2005, Harris alikuwa katika mwaka wa kwanza Chuo Kikuu cha African Methodist Episcopal katika mji mkuu wa Liberia, Monrovia, wakati yeye na baadhi ya wanafunzi wenzake walipoanzisha kikundi cha Vijana Wanawake, Paramount Young Women Initiative"
" Walichangisha fedha kwa ajili ya udhamini wa masomo kuwasaidia wanafunzi wengine wanaohangaika kupata fedha, majukumu ya kifamilia, matatizo ya masomo na mengine mengi"
"Waliongeza warsha"
" “Tulizungumza kuhusu maisha ya familia, masuala ya uchumi wa jamii na uhamaishaji tunaohitaji” wakati Liberia ilipokuwa inaondokana na vita vya wenyewe kwa wenyewe, alisema Harris, mwenye umri wa miaka 39"
" “Tulikuwa na sehemu salama ya kukutana pamoja"
”
"Hivi leo, juhudi hizo zisizokuwa za kibiashara zinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
"Ni kituo kimoja cha wanaharakati kwa Harris, ambaye ni mwandishi wa zamani nchini Liberia, ambayo ina wajibu wa kuongoza juhudi za kuifikia jamii inayoendeshwa na Tume Huru ya Habari ya Liberia"
" Imepewa jukumu kutekeleza Sheria ya Uhuru wa Habari nchini"
"Harris muasisi mwenza wa Kikundi cha Wanawake Liberia na, kama msimamizi wa kijamii, amekuwa akifanya kampeni kupanua wigo wa ushiriki wa kisiasa na hali bora ya usafi"
" Anapambana na manyanyaso ya kijinsia, ikiwemo ubakaji na ukeketaji wa wanawake"
"Nchini Liberia, “tunakabiliana na mfumo dume wenye nguvu kubwa ambao unawakandamiza wanawake,” Harris alisema"
"Rais wa Liberia alitangaza mwaka 2020 ubakaji ni dharura ya kitaifa, na serikali hivi karibuni ilianzisha mawasiliano mubashara ya simu katika kutoa taarifa za uhalifu wa kingono na kijinsia"
"Lakini Waziri wa Jinsia Williametta E"
" Saydee-Tarr, akihutubia Baraza la Seneti la taifa Alhamisi [Machi10], alilalamika juu ya viwango vidogo vya kuripoti na kasi ya pole pole kwa mashtaka ya uhalifu huo"
"“Kuna changamoto nyingi katika mfumo huo,” Harris alisema"
" Polisi mara nyingine wanasema hawana uwezo wa kuchunguza au kufanya ukamataji, au muathirika au ndugu zao hawataki kufungua mashtaka"
" Kesi zinaweza kukwama katika mfumo wa kukabiliana na uhalifu"
"Watu wanahitaji “kupata haki kwa wakati,” Harris alisema"
"Pia anatetea kuwepo uwakilishi sawa katika ofisi za umma"
" Ingawaje Liberia ilikuwa nchi ya kwanza Afrika kumchagua rais mwanamke – Ellen Johnson Sirleaf, rais aliyehudumu tangu mwaka 2006 hadi 2018 – wanawake bado uwakilishi wao uko chini katika ofisi za kuchaguliwa kitaifa"
" Harris ameeleza kuwa Bunge la Liberia, wanawake wana viti 11 kati ya 103 katika Baraza la Wawakilishi na Seneti wawili katika Baraza la Seneti lenye viti 30"
"“Wanawake hawana fursa ya kupata fedha sawa” kwa kulipa ada na kampeni, alisema Harris, akipendekeza kuwepo na hatua za kuwawezesha kupata fedha za kampeni"
"Harris alisema Tuzo ya Ushujaa inawaenzi “ wanawake wa Liberia ambao wamekuwa wakiendelea kufanya kazi ngumu kuhakikisha kuwa ukosefu wa haki unamalizwa” wakati wakiendeleza maendeleo ya nchi"
"Inawakilisha changamoto binafsi, pia: “Nina majukumu makubwa zaidi kufanya zaidi … kuiacha Liberia bora kwa vizazi vitakavyokuja baada ya sisi"
"Programu ya uongozi "
"Zaidi ya sherehe za tuzo zitakazo fanyika kwa njia ya mtandao Jumatatu, mashujaa hao watashiriki katika programu ya uongozi ya kupitia mtandaoni “ kuungana na wenzao wa Marekani na kuimarisha mtandao huo wa kimataifa wa viongozi wanawake,” Wizara ya Mambo ya Nje imesema katika taarifa kwa vyombo vya habari"
" Zaidi wa wanaweka 170 kutoka nchi zaidi ya 80 wametambuliwa kutokana na kazi zao tangu mwaka 2007"
" "
" "
"Facebook Forum"
