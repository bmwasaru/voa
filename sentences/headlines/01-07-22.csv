"
live
Duniani Leo Video Tube
"
"
William Ruto: Haya ndiyo ninayowaahidi Wakenya
"
"
Waandamanaji 7 wauawa katika maandamano ya kupinga utawala wa kijeshi nchini Sudan
"
"
Tunisia imechapisha rasimu ya katiba mpya inayompa Rais mamlaka zaidi
"
"
Wananchi wa Senegal walalamika dhidi ya utaratibu wa uchaguzi
"
"
Mjumbe wa UN nchini Sudan Kusini anaelezea wasiwasi kuhusu utekelezaji wa mkataba wa amani
"
"
Mazishi ya mabaki ya Lumumba yafanyika Kinshasa
"
"
Mazungumzo mapya kuanza tena Qatar,kati ya Marekani na Afghanistan
"
"
Xi Jinping azuru Hong Kong kwa maadhimisho ya miaka 25
"
"
Uvamizi wa Russia nchini Ukraine huwenda ukachukua muda mrefu; inasema idara za kijasusi Marekani
"
"
Alfajiri
"
"
Tathmini ya masuala ya vijana kwenye manifesto za vyama vya siasa Kenya
"
"
Mabaki ya Waziri Mkuu wa Zamani wa DRC, Patrice Lumumba, yazikwa
"
"
Kwa Undani: Marekani yatoa msaada zaidi kwa Ukraine, Putin asema oparesheni yake ya kijeshi inaendelea vyema
"
"
Duniani Leo
"
"
Duniani Leo
"
"
Duniani Leo
"
"
Maandamano yaendelea Washington, DC kupinga uamuzi wa mahakama ya Juu
"
"
MAISHA NA AFYA: Afya za wakimbizi ulimwenguni kote
"
"
ZULIA JEKUNDU: Beyonce aachia wimbo mpya wiki hii.
"
"
Biden awaomba wajumbe wa Republikan kushirikiana na Wademokrat kuokoa uchumi
"
"
Mashindano ya kwanza ya kimataifa ya kusoma Quran yafanyika Marekani
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Maelfu ya watu wahudhuria mkutano kupinga mashambulizi ya bunduki
"
"
Moto wa pili wazuka kwenye jengo la bunge Afrika Kusini, wadhibitiwa
"
"
Marekani kuwapa tuzo ya heshima wanawake mashujaa wa Afrika
"
"
Simulizi : Wazazi Wanaolea Watoto wa Rangi Tofauti
"
"Menifest hiyo inazingatia ujenzi wa uchumi dhabithi, kuimarisha elimu, afya, teknolojia, ujenzi wa nyumba za gharama nafuu na sekta ya kilimo"
"Ruto amesema kwamba changamoto zinazoikumba Kenya kwa sasa zinastahili kushughulikiwa kwa haraka sana na kwamba lengo lake kubwa ni kuimarisha ukuaji wa uchumi wa nchi hiyo, ambao unaendelea kupambana na athari za janga la virusi vya Corona"
"Ameelezea kwamba atatumia mbinu tofauti za kuimarisha ukuaji wa uchumi huo ilivyo tofauti na jinsi mambo yanavyofanyika kila mara, na kumhusisha kila Mkenya katika ujenzi wa taifa hilo"
"Uchumi unaokua kwa kuzingatia zaidi watu wa kipato cha chini"
"Kulingana na Ruto, mfumo wa uchumi kutoka kwa watu wenye kipato cha juu ukishuka hadi kwa watu wenye kipato cha chini haufai, na kwamba mfumo bora ni kuangazia zaidi watu wenye kipato cha chini ambao idadi yao ni kubwa sana nchini Kenya ikilinganishwa na wenye kipato cha juu"
"“Kwa kuhakikisha kwamba kila mtu anashirikishwa katika maswala yanayohusu wananchi na kutambua sehemu muhimu katika ujenzi wa taifa na jamii, mfumo huo unahakikisha kwamba kazi inayotekelezwa na serikali inatosheleza mahitaji ya watu wake,” amesema Ruto"
"Maendeleo kutoka mashinani"
"Ruto amesema kwamba mfumo wa ukuaji wa uchumi unaozingatia sana awatu wenye kipato cha chini, ambao umejulikana sana kenya kwa lugha ya kiingereza ‘Bottom up’, utatekelezwa kutoka kwa serikali za kaunti 47 za Kenya"
"Kaunti zote zitazingatia sekta muhimu za kilimo, upatikanaji wa chakula, ukuaji wa biashara ndogo ndogo, ujenzi wa nyumba, afya, teknolojia na ubunifu"
"Utawala wa Ruto utazingatia yafuatayo"
"Amesisitiza kuhusu Kulinda katiba ya Kenya, kubuni mazingira ya ajira kwa wakenya,kufufua uchumi, kuboresha utendakazi wa idhara ya mahakama, kuimarisha kiwango cha elimu, kuboresha mfumo wa afya, kuwateua majaji wote walioachwa nje na rais Kenyatta ndani ya siku saba iwapo atateuliwa kuwa rais katika uchaguzi wa Agosti 9"
"Ruto pia ameahidi kuanzisha Mfuko Maalum wa Fedha kufadhili biashara ndogondogo zinazoongozwa na wanawake na vijana, pamoja na kuunda nafasi za kazi katika sekta ya kilimo"
"Nafasi za vijana na wanawake serikalini"
"Zikiwa zimesalia siku 38 kuelekea uchaguzi mkuu nchini Kenya, naibu wa rais wa Kenya William Ruto ameahidi kuwa na angalau asilimia 50% ya wanawake katika baraza lake la mawaziri huku akiahidi kuwa nyadhifa za uteuzi katika sekta ya umma zitazingatia kanuni ya theluthi mbili ya jinsia"
"""Vijana wetu na wanawake, ndio nguzo ya mpango wetu"
" Tumeweka ahadi na vijana wa nchi hii kwamba tutaunda wizara maalum kwa ajili ya vijana"
" Tutakuwa na msahauri mku katika ofisi ya rais kuhakikisha kwamba mipango yote ya serikali inawashirikisha vijana"
" Kama muungano wa Kenya kwanza, tumekubaliana kwamba asilimia 50 ya baraza la mawaziri itakuwa wanawake"
" Tumekubaliana kwamba vijana na wanawake watafaidhika pakubwa na mfuko maalum wa kuinua biashara ndogo ndogo"
""" Amesema Ruto"
"Ahadi kuu za William Ruto kwa Wakenya"
" "
"Kutenga shilingi bilioni 259 kwa ajili ya kuimarisha kilimo na kuhakikisha kuna chakula cha kutosha"
"Kuejnga nyumba 250,000 za gharama nafuu kila mwaka kwa ushirikiano na sekta binafsi"
"Kila mkenya kuwa na bima ya afya"
"Shilingi bilioni 50 kila mwaka kwa ajili ya wafanyabiashara wadogo wadogo na ambao watapata mikopo kwa njia rahisi"
"Kuweka mfumo maalum wa kifedha kwa ajili ya kuwapa makao watu milioni moja wasiokuwa na ardhi"
"Kuajiri wadaktari na wafanyakazi wa afya 20,000"
"Kuajiri walimu Zaidi wanaohitajika ili kuziba pengo lililopo kwa sasa"
"Kukamilisha ujenzi wa barabara zote ambazo zinajengwa kwa sasa"
"Kujenga kilomita 100,000 za mfumo wa internet yani fibre optic"
"Kuwateua majaji wa mahakama ya juu kabisa, walioidhinishwa na tume ya kuwaajiri majaji JSC, ndani ya siku saba baada ya kuapishwa"
"Bilioni 50 kwa ajili ya wafanyabiashara wadogo wadogo"
"Katika upatikanaji wa fedha, Ruto anasema kuwa iwapo atachaguliwa kumrithi rais Kenyatta, atatenga shilingi bilioni 50 kila mwaka kufadhili biashara ndogondogo na kuzipa fursa ya 100% ya kupata fedha nafuu kupitia vyama vya ushirika, akiba na mikopo na kuwapo kwa mtaji, fedha za hisa na mikopo ya muda mrefu kuwawezesha wafanyabiashara kuanzisha na kukuza biashara hizo"
"Ruto amekosoa utawala wa rais wa sasa Uhuru Kenyatta kwa kile amedai kama kutumia taasisi za kufuatilia makosa ya jinai, visivyo, amesema kuwa serikali yake itaanzisha mfuko huru wa kifedha kwa tume ya kupambana na rushwa EACC na idara ya polisi ili kukoma kupata maagizo na ufadhili kutoka kwa ofisi ya rais"
"Uhuru wa mahakama"
"Na ili, kuimarisha uhuru wa mahakama, Ruto vile vile anaahidi kuwezesha idara ya mahakama kujitegemea kuendesha shughuli zake bila kutegemea ofisi ya rais"
"Ruto amesema kuwa katika kipindi cha siku saba baada ya kuchaguliwa kuwa rais, atawateua majaji wote waliopendekezwa na tume ya huduma za mahakama kwa rais"
"Rais Kenyatta mpaka sasa ameghairi kuwateua majaji sita kati ya 40 waliopendekezwa kwake na tume hiyo huku akisisitiza kuwa wana uadilifu unaotiliwa shaka"
"Kuajiri walimu 116,000"
"Kuhusu elimu, Ruto ameahidi kupunguza pengo la sasa la upungufu wa walimu 116,000 ndani ya miaka miwili ya fedha, kukagua mfumo wa sasa unaoegemea mitihani wa kuendelea na masomo, ambao anasema haujajumulisha mamilioni ya wanafunzi kulingana na mitihani ya kumaliza elimu ya msingi, kwa kutekeleza njia mbadala vigezo vya kuingia"
"""Sekta yetu ya elimu inakumbana na changamoto chungu nzima hasa elimu ya juu"
" hakuna ufadhili wa kutosha"
""""
"Ruto anawania urais kwa mara ya kwanza kabisa baada ya kuhudumu mihula miwili kuwa naibu rais wa Kenya chini ya utawala wa rais Kenyatta"
"Ruto kuweka historia? "
"Iwapo atashinda uchaguzi mkuu, Ruto atakuwa naibu wa rais wa kwanza katika historia ya Kenya kuwahi kuwa rais kupitia kura ya raia"
" Manifesto yake imezingatia vigezo tano; Kilimo, Uchumi wa Biashara ndogondogo na za Kati, Nyumba na Makazi, Huduma ya afya na mahimizo ya uchumi kidigitali na bunifu"
"Uchaguzi wa Agosti 9, umewavutia wagombea wanne, William Ruto wa United Democratic Alliance, Raila Odinga wa Azimio La Umoja, David Waihiga Mwaure wa Agano Party na Profesa George Wajackoyah wa Roots Party"
"Imetayarishwa na Kennes Bwire, VOA, Washington DC, akishirikiana na Kennedy Wandera, Nairobi"
" "
"Facebook Forum"
"Katika moja ya siku zilizoshuhudia vurugu mbaya zaidi mwaka huu, waandishi wa shirika la habari la AFP wameripoti kwamba maafisa wa usalama walionekana wakiwatawanya maelfu ya waandamanaji kwa kutumia gesi ya kutoa machozi na guruneti bandia, huku baadhi yao wakikaidi amri"
"“Hata tukifa, jeshi halitatutawala”, waandamanaji wamesikika wakiimba, wakihimiza kubatilishwa kwa mapinduzi ya kijeshi ya Oktoba yaliyoongozwa na mkuu wa jeshi Abdel Fattah al-Burhan ambayo yalipelekea serikali za kigeni kupunguza misaada, na kuzidisha mzozo wa kiuchumi"
"Watano kati ya saba waliuawa kwa kupigwa risasi, wawili walipigwa risasi kifuani, wawili kichwani, na mwingine mgongoni, kamati kuu ya madaktari imesema, na kuongeza idadi ya jumla ya vifo kufikia 110 kutokana na ghasia zinazohusiana na maandamano tangu mwezi Oktoba mwaka jana"
"“Tumechoka na utawala wa Burhan, umati wa watu uliimba, huku maandamano na ghasia vikipamba moto katika mji mkuu wa Khartoum na vitongoji vyake, ukiwemo mji pacha wa Omdurman, ng’ambo ya pili ya mto Nile"
"Maafisa walifyatua mabomu ya maji ya kuwasha, huku waandamanaji wakichoma moto matairi"
" "
"Facebook Forum"
"Tunisia siku ya Alhamis ilichapisha rasimu ya katiba mpya inayompa Rais mamlaka makubwa zaidi rasimu hiyo inatazamiwa kupigiwa kura ya maoni Julai 25 mwaka mmoja baada ya Rais Kais Saied kunyakua madaraka makubwa"
"Rasimu hiyo mpya ilichapishwa Alhamis jioni katika jarida rasmi chini ya mwezi mmoja kabla ya kura ya maoni"
" Kama inavyotarajiwa na wengi inapendekeza mfumo kamili wa urais toauti na mfumo wa mseto uliokuwepo wa utawala wa rais na bunge chini ya katiba ya nchi ya mwaka 2014"
"Chini ya waraka huo mpya Rais wa Jamhuri hutekeleza majukumu ya kiutendaji akisaidiwa na serikali ambayo mkuu wake atateuliwa na rais na hatokabiliwa na kura ya kukosa imani nae kutoka bungeni"
"Rais atakuwa mkuu wa majeshi na atakuwa na jukumu la kutaja au kuteua majaji ambao watapiga marufuku mgomo"
" "
"Facebook Forum"
"Wananchi wa Senegal walitii wito wa upinzani wa kuwataka kugonga sufuria na kupiga honi za magari yao siku ya Alhamis katika malalamiko ya kufanya kelele kabla ya uchaguzi wa mwezi ujao"
"Siku moja baada ya upinzani kusema kuwa utasitisha maandamano ya mitaani na kushiriki katika uchaguzi wa bunge wa Julai 31 watu walienda kwenye baraza za nyumba zao na kugonga vyombo vyao vya jikoni, ishara ya kuonyesha kutoridhika kwao na utaratibu wa uchaguzi pamoja na hali ya maisha ilivyo sasa"
"Mivutano imekuwa ikiongezeka katika taifa hilo la Afrika magharibi kabla ya upigaji kura huo, unaoonekana kama mtihani mkuu kwa Rais Macky Sall"
" Kura hiyo ni kwa ajili ya bunge la kitaifa lenye viti 165 ambapo wafuasi wa Sall wana wingi wa kura"
"Wakati huo huo watu watatu walikufa katika maandamano yaliyositishwa hapo Juni 17 kulingana na takwimu za upinzani na viongozi walipiga marufuku maandamano mengine yaliyoitishwa na upinzani siku ya Jumatano"
"Facebook Forum"
"Mjumbe wa Umoja wa Mataifa nchini Sudan Kusini alielezea wasi wasi wake Alhamis kwamba muda unazidi kuyoyoma kwa utekelezaji kamili wa makubaliano ya Amani ya nchi hiyo"
"Wapinzani wa kisiasa wa Sudan Kusini walitia saini makubaliano hayo mwaka 2018 lakini bado wanashindwa kumaliza vita vya wenyewe kwa wenyewe vilivyodumu kwa muda wa miaka mitano ambavyo vimesababisha karibu watu laki nne kuuawa katika nchi hiyo change zaidi duniani"
" Nicholas Haysom mjumbe maalum wa katibu mkuu wa Umoja wa Mataifa, ambae pia ni mkuu wa ofisi ya Umoja wa Mataifa nchini Sudan Kusini (UNMISS) anasema wasiwasi wake mkuu ni kwamba mwisho wa kipindi cha mpito unakaribia kwa kasi lakini maendeleo katika utekelezaji wa makubaliano ya Amani yamekuwa ya polepole"
"Aliuambia mkutano wa waandishi wa habari mjini Juba ikiwa imesalia miezi minane pekee fursa ya kutekeleza vigezo muhimu inatoweka akitoa wito kwa viongozi hao hasimu kufikia maridhiano yanayohitajika"
" "
"Facebook Forum"
" Kwa mujibu wa shirika la habari la AP, hafla hiyo imefanyika wakati wa maadhimisho ya siku ya uhuru ambapo siku kama hii mwaka wa 1960 "
" taifa hilo lilijipatia uhuru wake kutoka Ubelgiji"
"Lumumba anakumbukwa kama shujaa wa kitaifa aliyesaidia kumaliza utawala wa kikoloni"
" Lumumba alifanyika waziri mkuu wa Congo baada ya uhuru lakini akauwawa kabla ya kumaliza mwaka mmoja madarakani mwaka wa 1961"
"Mazishi ya Alhamisi yamefanyika baada ya Ubelgiji kurejesha mabaki yake nchini mapema mwezi huu"
" Jeneza lililokuwa na jino lake awali lilipelekwa kwenye sehemu tofauti za nchi , ili kutoa nafasi kwa wananchi kutoa heshima zao kikiwemo kijiji alikozaliwa cha Onalua,kilichoko kwenye jimbo la Sankuru"
" "
"Facebook Forum"
" Mwakilishi maalum wa Marekani kwa ajili ya Afghanistan Thomas West anaongoza ujumbe wa Marekani kwenye kikao cha kwanza kwa njia ya moja moja cha mazungumzo na maafisa wa ngazi ya juu wa Afghanistan, baada ya zaidi ya miezi mitatu, mjini Doha, Qatar"
"Marekani ilisitisha mwezi Machi kwa ghafla mazungumzo yaliokuwa yakiendelea, baada ya utawala wa Taliban wenye itikadi kali za kiislamu, kupinga kuruhusu wasichana wa taifa hilo kuendelea na masomo yao ya sekondari"
" Msemaji wa wizara ya mambo ya nje ya Marekani ameambia VOA kwamba Marekani inalenga kuendeleza maslahi yake nchini Afghanistan kwenye mazungumzo hayo, yakiwemo,kukabiliana na ugaidi, kuimarisha uchumi pamoja na haki za kibinadamu miongoni mwa mengine"
"Facebook Forum"
" Xi amewasili mjini humo kwa treni ya mwendo kasi, ikiwa ni safari yake ya kwanza nje ya China bara tangu kuzuka kwa janga la corona"
" Wakati akiandamana na mke wake Peng Liyuan pamoja na waziri wa mambo ya kigeni Wang Yi, Xi Jinping amelakiwa na watoto wa shule waliokuwa wakipeperusha vibendera pamoja na mashada ya maua, huku kukiwa na wacheza dansi maalum pamoja na vyombo vya habari vilivyo alikwa"
" "
"Ziara hiyo iliwekwa siri kwa muda wakati hali ya usalama ikiimarishwa mjini humo"
" Baadhi ya viongozi wa serikali ya wamezuiliwa kuhudhuria sherehe hizo za Ijumaa kwa kigezo cha kuzuia maambukizi ya corona, huku baadhi ya wanahabari wakizuiliwa kuhudhuria maadhimisho hayo, yatakayoonyesha udhibiti wa chama tawala cha kikomunisti cha China kwenye mji huo"
" "
"Facebook Forum"
"Idara za kijasusi za Marekani zimefikia uwamuzi kwamba uvamizi wa Russia nchini Ukraine huenda ukaendelea kwa muda mrefu lakini kwamba wanajeshi wa Moscow huwenda katika muda mfupi hawataweza kusonga mbele zaidi ya jimbo la mashariki mwa Ukraine"
"Mkurugenzi wa idara ya kitaifa ya ujasusi Avril Haines aliuambia mkutano kuhusu mfumo wa usafirishaji bidhaa nje kwamba Russia inadhibiti takribani asilimia 20 ya mali ya Ukraine kwenye mstari wa migogoro unaotanda hadi kilomita 1,100"
"Lakini Haines alisema kuwa upinzani wa waasi wa Ukraine katika mikoa inayokaliwa na Russia unaongezeka na hivyo kufanya iwe vigumu kwa Russia kusonga mbele zaidi ya wilaya ya Donbas upande wa mashariki ambako imeteka karibu mkoa mzima wa Luhansk lakini kidogo zaidi kuliko mkoa jirani wa Donetsk"
"Suluhu ya amani pia haiwezekani, alisema"
" Uwezekano mkubwa Haines alisema ni kwamba mzozo huo ambao sasa uko katika mwezi wake wa tano unaendelea kuwa mapambano makali ambayo wa-Russia wanapata mafanikio ya hatua kwa hatua lakini haipati ushindi kamili"
"Facebook Forum"
"Kati yao ni waandishi wa habari kadhaa wenye weledi ambao walitafuta hifadhi nchini Thailand"
"Baadhi tangu wakati huo wameondoka au kwenda kuishi kwingineko, lakini wengine walibakia Thailand, wakiishi kwa hofu ya polisi kuwakamata au kuwarejesha Myanmar"
"“Hadhi yao ya ukazi wa muda mrefu ni changamoto kubwa sana ya kuwa uhamishoni, wala haijalishi mahali gani wako,” mwandishi wa muda mrefu wa Myanmar Aung Naing Soe, hivi sasa anaishi Thailand, alisema katika mahojiano"
"Juhudi kadhaa zimeanzishwa na jumuiya za vyombo vya habari nchini Thailand kwa ajili ya waandishi wa habari wanaotokea Myanmar, wakiwapa msaada wa kifedha na wa kisheria ili waweze kuendelea kuendesha operesheni zao za habari hapa, au angalau waepuke kusumbuliwa na mamlaka husika"
"Aung Naing Soe, hata hivyo, ambaye ana uzoefu na waandishi walioko uhamishoni, alisema mengi yanaweza kufanywa"
"“Itakuwa ni jambo jema endapo kuna taasisi zozote zinazoweza kuwasaidia kupata hadhi ya kisheria ya uhamiaji kwa kuwasaidia kupata ukaazi katika nchi ya tatu kuliko kuwasaidia kurejea kupitia mpaka wa Thailand-Myanmar kisheria,” alisema"
"“Waandishi wengi wa Myanmar walioko uhamishoni hawana nyaraka halali hivyo wanahitaji kupumzika na pia msaada wa matibabu ya afya ya akili"
”
"Bila ya kujua nani atafuatia"
"Thailand imekuwa ni kituo kikuu na sehemu ya mpito kwa wale wanaokimbia ghasia huko Myanmar kwa miongo kadhaa"
" Mapinduzi ya mwaka jana yalileta wimbi jipya la wakimbizi, wakiwemo waandishi, licha ya wanaofuatilia kusema ni vigumu kusema wangapi bado wako nchini Thailand"
"“Baadhi waliondoka mapema, kama Machi 2021,” Johanna Son, ambaye anaendesha Reporting ASEAN, mtandao unaofuatilia matukio ya haki za raia huko Myanmar na eneo hilo, alisema"
" “Wengine walijaribu kufanya iwezekane, baadhi waligundua kuwa haiwezekani au siyo busara kubakia na kubahatisha maisha yao"
”
"Chavarong Limpattamapanee, rais wa Baraza la Habari la Taifa la Thailand alikadiria kuwa waandishi wa habari takriban 180 waliokuwa wamekimbia mapinduzi mwaka 2021 wako Thailand, wengi wao wako kaskazini, katika maeneo ya mpakani kama vile Mae Sot"
"“Na karibu wote kati yao wanaogopa sana, kugunduliwa na kukamatwa,” amesema"
"Thailand haijasaini Mkataba wa Wakimbizi wa Umoja wa Mataifa, ambao unazikataza serikali kuwarejesha wakimbizi katika nchi zao kama wanakabiliwa na vitisho kwa uhai wao"
"“Wale walioingia Thailand kisheria na wanataka kubakia wanakabiliwa na changamoto kubwa ya kuendelea kuwa na hadhi ya kisheria,” Phil Robertson, naibu mkurugenzi wa shirika la Human Rights Watch, kitengo cha Asia, amesema"
" “Wakati wengine waliokuwa wamevuka kirahisi mpakani wanakabiliwa na vitisho vya kukamatwa kwa kuingia kinyume cha sheria, na kuna uwezekano wa kurejeshwa Myanmar, wakati wowote"
" "
" "
"Facebook Forum"
"Katika maadhimisho ya siku ya Uhuru wa Habari Duniani, waandishi na watetezi wa haki za binadamu wameonya kuhusu vitisho kwa uhuru wa habari na demokrasia kwa kutoa habari za uongo, hotuba za chuki na propaganda kupitia teknolojia ya digitali"
"Katika tukio maalum kuadhimisha siku hiyo , mkuu wa haki za binadamu katika Umoja wa Mataifa, Michelle Bachelet alitoa heshima kwa ushujaa na azma ya waandishi wa habari ambao wanaendelea kufanya kazi huku wakikabiliwa na ongezeko la manyanyaso, vitisho, na hatari kwa maisha yao"
"Bachelet alielezea kuwa mwaka jana waandishi wa habari 55 waliuwawa"
" Mwaka huu, anasema waandishi wa habari sita na mfanyakazi mmoja kwenye chombo cha habari aliuliwa huko Mexico na waandishi wa habari wengine 12 wameuawa nchini Ukraine tangu Russia ilipoivamia nchi hiyo hapo Februari 24 ameonya kuhusu ongezeko la nyenzo za upelelezi, kama vile Pegasus au Candiru, ambavyo vinaingilia kwa ndani vifaa vya watu na maisha yao"
"“Matumizi ya udukuzi katika mitandao umepelekea kukamatwa, kutishiwa na hata kuuawa kwa waandishi wa habari"
" Imehatarisha vyanzo vyao"
" Inaziweka hata familia zao katika hatari"
" Kukabiliana na hatari hizi, waandishi wa habari mara nyingi wanachukua njia hatari za kujizuia"
”
"Mshindi wa tuzo ya mwaka ya Amani ya Nobel, mwandishi wa habari wa Russia, Dmitry Muratov, anasema Russia inakabiliwa na mustakbali uliovunjika kwasababu ya Rais Vladimir Putin"
" Anasema uharibifu wa vyombo huru chini ya utawala wa Putin, na propaganda dhidi ya Ukraine, zimekuwa ni muhimu katika kuchochea uvamizi wa Russia"
"Mshindi mwenza wa tuzo hiyo mwaka jana, mwandishi wa habari wa Ufilipino, Maria Ressa anakiri kuhusu ukandamizaji wa ukweli uliofanywa na Putin ambapo imewezekana kwake kuanzisha vita nchini Ukraine"
"“Bila ya takwimu huwezi kupata ukweli"
" Bila ya ukweli huwezi kupata uaminifu"
" Bila ya uaminifu hatushirikiani uhalisia"
" Hakuna kanuni za sheria"
" Hakuna demokrasia"
" Waandishi wa habari, watetezi wa haki za binadamu – mtu yeyote anashambuliwa, mtu yeyote anaweza kulengwa"
" Sisi hatuna ulinzi katika vita vya habari,” anasema Ressa"
"Ressa anasema propaganda inakuwa na mchango katika kuwatia khofu watu na kuwasilisha takwimu za uongo"
" Anaonya kuwa watu ambao wanaamini uongo ndiyo sahihi, ni watu ambao wanaweza kudhibitiwa"
" Anaonya pale ukweli unapoharibiwa, demokrasia nayo huharibiwa"
" "
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Dunia inapoadhimisha siku ya uhuru wa vyombo vya habari na uhuru wa kujieleza Jumanne, shirika la kutetea haki za waandishi habari la Waandishi wasio na Mpaka RSF linasema mvutano unaongezeka kutokana na vurugu kwenye utoaji wa habari"
"Ripoti ya shirika hilo lenye makao yake mjini Paris inaonya kwamba kutokana na ukosefu wa kanuni za kusimamia utandawazi wa kutoa habari kwenye mitandao kumekuwepo na ongezeko marudufu la habari za uwongo na propaganda, mivutano katika vyombo vya habari na kusababisha migawanyiko ndani ya nchi na kati ya nchi na nchi kwenye kiwango cha kimataifa"
"Ripoti hiyo imeorodhesha pia hali ya uhuru wa habari katika zaidi ya nchi 180, na kati ya nchi zinazoongoza ni zile za Scandinavia za Norway, Denmark Sweden na Filand pamoja na Estonia"
"Na zile zilizoko chini katika orodha ni Korea Kaskazini ikifuatiwa na Eritrea, Iran na Turkmenistan"
"Kwa upande wa nchi za Afrika Ushelsheli ndio inaongoza kwa uhuru wa vyombo vya habari na ni miongoni mwa nchi 7 zenye uhuru wa kuridhisha, ikiwa pamoja na Namibia, Afrika kusini, Cape Verde, Ivory Coast Burkina Faso na Sierra Leone"
"Kwa Afrika mashariki Tanzania imeshuhudia kufunguka kwa uwanja wa uhuru wa habari lakini Kenya kuimarika zaidi katika uhuru huo ikipanda kutoka nafasi ya 102 hadi 62"
" Ripoti inaeleza Rwanda Burundi hali imekuwa nzuri kidogo lakini Uganda ikishuhudia kubanwa kwa uhuru wa kusema na uhuru wa waandishi habari"
" "
"Facebook Forum"
"Hayo uyalijiri huku mshukiwa aliyekamatwa kuhusiana na moto wa awali, akitarajiwa kufikishwa mahakamani"
"Moto wa awali, wa siku ya Jumapili ulisababisha paa la jengo jipya ambako wabunge hufanyia vikao vyao, kuporomoka"
"Paa la jengo la kale, ambalo lilijengwa mnamo mwaka wa 1884, na ambako ndiko vikao vya baraza kuu la bunge hufanyika, pamoja na vile vya Baraza la Kitaifa la Mikoa, pia liliporomoka"
"Bunge lilisema katika taarifa yake kwamba ni malori sita tu kati ya 10 ya zimamoto ambayo sasa yamesalia kwenye eneo la tukio na ilitumainiwa kuwa malori zaidi yangeondolewa baadaye"
"Mwanamume mwenye umri wa miaka 49 aliyeshtakiwa kwa uchomaji moto, na makosa mengine ikiwemo wizi, alitarajiwa kufikishwa mahakamani leo Jumanne"
"Facebook Forum"
"Roegchanda Pascoe alionyesha ushujaa kukabiliana na vitisho vya kuuawa wakati akijaribu kuzuia ghasia za magenge zilizokuwa zimezikumba jamii za makazi ya Cape nje kidogo ya mji wa Cape Town, Afrika Kusini"
" Facia Boyenoh Harris alikabiliwa na manyanyaso wakati akitetea haki za wanawake na ulinzi wa unyanyasaji wa kingono nchini Liberia"
"Wanawake hawa wawili Waafrika kutoka nchi zilizoko kusini mwa jangwa la Sahara ni kati ya darzeni za wanawake wanaopewa heshima na Wizara ya Mambo ya Nje ya Marekani na Tuzo ya Kimataifa ya Wanawake Mashujaa kwa kuonyesha “ujasiri usio wa kawaida, nguvu na uongozi katika kupigania amani, haki, haki za binadamu, uwiano wa kijinsia, na usawa … mara nyingi kwa kuweka maisha yao hatarini na kujitoa mhanga,” kwa mujibu wa taarifa kwa vyombo vya habari"
"Watatambuliwa Jumatatu katika hafla ambayo, kutokana na janga la corona, itawaleta wote hao pamoja kwa njia ya mtandao badala ya kuhudhuria binafsi mjini Washington"
" Waziri wa Mambo ya Nje wa Marekani Antony Blinken ataongoza tafrija hiyo, na mke wa Rais Jill Biden atatoa hotuba"
"Roegchanda Pascoe"
"Pascoe, mwenye umri wa miaka 47, ni mwanaharakati anayefanya kazi kuzuia uhalifu katika nyumba za Cape, jamii maskini nje ya mji wa Cape Town ambako watu wa makabila mbalimbali walilazimishwa kukaa eneo hilo katika miaka 1960 chini ya mfumo wa utawala wa kibaguzi Afrika Kusini"
"Magenge yamekuwa na makazi yao kwa miongo mingi hapo, wakisafirisha dawa za kulevya, silaha, ukahaba na mengine mengi"
" Ghasia zimefanywa “kuwa ni kitu cha kawaida,” Pascoe aliiambia VOA"
"Lakini mwaka 2013, baada ya mvulana mmoja aliyekuwa akicheza nje aliuawa katika mapambano ya risasi, mwanamama huyu alikuwa muasisi mwenza wa Kikundi cha kujitolea cha Usalama cha Manenberg"
" Kilipewa jina la kitongoji ambapo kipo, Kikundi hicho kinatoa elimu kuhusu mfumo wa kisheria wa uhalifu, kinawapatia mafunzo watetezi wa kisheria wa kijamii, na kutoa ushauri nasaha na misaada mingine kwa waathirika wa uhalifu, hususan wanawake na watoto"
" Pascoe anapata posho kupitia mfuko wa msaada kutoka Kikundi cha Kimataifa Kinachopambana na Uhalifu Kimataifa (Global Initiative Against Transnational Organized Crime)"
"Kikundi hicho pia kinafanya usuluishi kati ya magenge mbalimbali, kwa lengo la kutafuta suluhu ya amani kwa mizozo"
"Mwezi Julai 20, 2016, Pascoe na wakazi wengine kadhaa wa Manenberg walishuhudia madai ya shambulizi la genge dhidi ya mwanamme mmoja ambaye alikufa baadaye siku hiyo"
" Pascoe alikuwa ndiye shuhuda pekee kutoa ushahidi katika kesi ya mauaji ya mwaka 2019, akisaidia kumtia hatiani kiongozi wa genge hilo na wengine wawili"
"Siku moja kabla ya kutoa ushuhuda, washambuliaji wasiojulikana walipiga risasi katika nyumba yake"
" Pascoe alikuwa amehamishiwa katika nyumba usalama mapema siku hiyo, lakini watoto wake walikuwa bado wako nyumbani"
" Tangu wakati huo wameungana naye mafichoni, wakihofia kulipiziwa kisasi na magenge hayo"
"“Siwezi kukaa kimya wakati dhulma inatokea kwa kiumbe yeyote,” mwanamama huyo aliiambia VOA juu ya uamuzi wake wa kutoa ushahidi"
" Lakini “athari za ghasia za magenge zimekuwa mbaya sana kwangu mimi"
" … Sitaweza kurejea kuishi katika jamii hiyo"
"Hata hivyo Pascoe amekuwa mvumilivu"
" Kupitia kikundi hicho, anaendelea kusuluhisha migogoro ya jamii na kuwasaidia waathirika wanawake na familia mbalimbali"
" Ameandaa program ya kuzuia na kuingilia kati matukio ya kihalifu kwa vijana walio kaitka mazingira hatarishi"
" Ameandaa mfumo wa “walking bus” kwa wanafunzi kusindikizwa na wazazi wao – aghlabu mama zao ambao hawana kazi"
" Wanalipwa, “wanafundishwa na kupewa ujuzi wa namna ya kutoa huduma ya kwanza dharura,” Pascoe amesema"
"“Ana mikakati ya kustaajabisha ya kuiendeleza jamii yake,” Oscar Nceba Siwali amesema kuhusu Pascoe kupitia barua pepe aliyoituma VOA"
" Anaongoza Shirika la Afrika Kusini la Maendeleo na Ujenzi Mpya, linalohamasisha kujiepusha na ghasia katika baadhi ya jamii zilizoimara nchini humo"
"“Katika warsha za kuzisaidia kuzihusisha taasisi zisizo za kiserikali kufanya kazi pamoja, amekuwa ni msaada mkubwa sana – anaelekeza jinsi ya kusonga mbele lakini pia anakiri [yale] yaliyopita"
”
"Pascoe anatarajia kuchaguliwa kwake kwa tuzo ya Mwanamke Jasiri itawasaidia wengine kutambua kuwa, haijalishi namna ulivyokuwa nyuma, wanaweza kutoa michango yenye kuthaminiwa"
"“Itakuwa na maana kubwa sana kwa viongozi vijana wanawake,” amesema"
"Facia Boyenoh Harris"
"Facia Boyenoh Harris mwanzilishi mwenza wa kikundi cha wanawake, Paramount Young Women Initiative Hivi leo, kinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
" Monrovia, Liberia"
" (Photo courtesy of U"
S
" State Department)"
"Mwaka 2005, Harris alikuwa katika mwaka wa kwanza Chuo Kikuu cha African Methodist Episcopal katika mji mkuu wa Liberia, Monrovia, wakati yeye na baadhi ya wanafunzi wenzake walipoanzisha kikundi cha Vijana Wanawake, Paramount Young Women Initiative"
" Walichangisha fedha kwa ajili ya udhamini wa masomo kuwasaidia wanafunzi wengine wanaohangaika kupata fedha, majukumu ya kifamilia, matatizo ya masomo na mengine mengi"
"Waliongeza warsha"
" “Tulizungumza kuhusu maisha ya familia, masuala ya uchumi wa jamii na uhamaishaji tunaohitaji” wakati Liberia ilipokuwa inaondokana na vita vya wenyewe kwa wenyewe, alisema Harris, mwenye umri wa miaka 39"
" “Tulikuwa na sehemu salama ya kukutana pamoja"
”
"Hivi leo, juhudi hizo zisizokuwa za kibiashara zinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
"Ni kituo kimoja cha wanaharakati kwa Harris, ambaye ni mwandishi wa zamani nchini Liberia, ambayo ina wajibu wa kuongoza juhudi za kuifikia jamii inayoendeshwa na Tume Huru ya Habari ya Liberia"
" Imepewa jukumu kutekeleza Sheria ya Uhuru wa Habari nchini"
"Harris muasisi mwenza wa Kikundi cha Wanawake Liberia na, kama msimamizi wa kijamii, amekuwa akifanya kampeni kupanua wigo wa ushiriki wa kisiasa na hali bora ya usafi"
" Anapambana na manyanyaso ya kijinsia, ikiwemo ubakaji na ukeketaji wa wanawake"
"Nchini Liberia, “tunakabiliana na mfumo dume wenye nguvu kubwa ambao unawakandamiza wanawake,” Harris alisema"
"Rais wa Liberia alitangaza mwaka 2020 ubakaji ni dharura ya kitaifa, na serikali hivi karibuni ilianzisha mawasiliano mubashara ya simu katika kutoa taarifa za uhalifu wa kingono na kijinsia"
"Lakini Waziri wa Jinsia Williametta E"
" Saydee-Tarr, akihutubia Baraza la Seneti la taifa Alhamisi [Machi10], alilalamika juu ya viwango vidogo vya kuripoti na kasi ya pole pole kwa mashtaka ya uhalifu huo"
"“Kuna changamoto nyingi katika mfumo huo,” Harris alisema"
" Polisi mara nyingine wanasema hawana uwezo wa kuchunguza au kufanya ukamataji, au muathirika au ndugu zao hawataki kufungua mashtaka"
" Kesi zinaweza kukwama katika mfumo wa kukabiliana na uhalifu"
"Watu wanahitaji “kupata haki kwa wakati,” Harris alisema"
"Pia anatetea kuwepo uwakilishi sawa katika ofisi za umma"
" Ingawaje Liberia ilikuwa nchi ya kwanza Afrika kumchagua rais mwanamke – Ellen Johnson Sirleaf, rais aliyehudumu tangu mwaka 2006 hadi 2018 – wanawake bado uwakilishi wao uko chini katika ofisi za kuchaguliwa kitaifa"
" Harris ameeleza kuwa Bunge la Liberia, wanawake wana viti 11 kati ya 103 katika Baraza la Wawakilishi na Seneti wawili katika Baraza la Seneti lenye viti 30"
"“Wanawake hawana fursa ya kupata fedha sawa” kwa kulipa ada na kampeni, alisema Harris, akipendekeza kuwepo na hatua za kuwawezesha kupata fedha za kampeni"
"Harris alisema Tuzo ya Ushujaa inawaenzi “ wanawake wa Liberia ambao wamekuwa wakiendelea kufanya kazi ngumu kuhakikisha kuwa ukosefu wa haki unamalizwa” wakati wakiendeleza maendeleo ya nchi"
"Inawakilisha changamoto binafsi, pia: “Nina majukumu makubwa zaidi kufanya zaidi … kuiacha Liberia bora kwa vizazi vitakavyokuja baada ya sisi"
"Programu ya uongozi "
"Zaidi ya sherehe za tuzo zitakazo fanyika kwa njia ya mtandao Jumatatu, mashujaa hao watashiriki katika programu ya uongozi ya kupitia mtandaoni “ kuungana na wenzao wa Marekani na kuimarisha mtandao huo wa kimataifa wa viongozi wanawake,” Wizara ya Mambo ya Nje imesema katika taarifa kwa vyombo vya habari"
" Zaidi wa wanaweka 170 kutoka nchi zaidi ya 80 wametambuliwa kutokana na kazi zao tangu mwaka 2007"
" "
" "
"Facebook Forum"
