"
live
Duniani Leo Video Tube
"
"
Usafirishaji wa nafaka ya Ukraine kuanza tena hivi karibuni-UN
"
"
Wahamiaji 8 wafariki katika mwambao wa Morocco
"
"
Raia wa Tunisia washiriki kura ya maoni juu ya katiba mpya
"
"
Lavrov kukutana na Rais Yoweri Museveni
"
"
Kenya: 34 wafariki baada ya basi kutumbukia mtoni
"
"
Mkuu wa jeshi la Marekani: jeshi la China ni tishio kwa usalama wa Marekani na washirika wake
"
"
Wahamiaji 17 kutoka Haiti wafariki baada ya boti yao kuzama
"
"
Liberia yaruhusu uraia pacha
"
"
Odinga asusia mdahalo kuhusu uchaguzi
"
"
Alfajiri
"
"
VOA Express
"
"
Jioni
"
"
Kwa Undani: Kwa nini waziri wa mambo ya nje wa Russia anatembelea nchi 4 za Afrika wakati vita vinaendelea Ukraine?
"
"
Duniani Leo
"
"
Duniani Leo
"
"
Duniani Leo
"
"
Duniani Leo
"
"
Uzazi na utoaji mimba kwa wanawake
"
"
Habari za burudani zilizotamba wiki hii mitandaoni.
"
"
Biden akutana na Rais wa Mexico katika Ikulu Washington
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Wanariadha wa Afrika watiafora kwenye mashindano ya Mabingwa wa Riadha Duniani Oregon, Marekani
"
"
Marekani kuwapa tuzo ya heshima wanawake mashujaa wa Afrika
"
"
Simulizi : Wazazi Wanaolea Watoto wa Rangi Tofauti
"
"Usafirishaji wa nafaka hiyo utafanyika kutoka Odesa na bandari nyingine mbili za bahari ya Black Sea, ambazo ni Chernomorsk na Yuzhny, msemaji wa Umoja wa mataifa Farhan Haq amesema, na kuongeza kwamba “tunataka kuhakikisha kuwa mazingira yote ni bora kwa ajili ya safari salama za meli"
”
"“Chochote ambacho hakiambatani na hilo, bila shaka hakisaidii kufanikisha mpango huu,” Haq amesema, huku akisisitiza msimamo wa katibu mkuu Antonio Guterres kwa kuilaani Russia kwa shambulio lake la kombora dhidi ya bandari ya Odesa Jumamosi"
"Hata hivyo, waziri wa mambo ya nje wa Russia Sergey Lavrov alidai kwamba “ hakuna chochote katika ahadi za usafirishaji wa nafaka ambazo Russia ilitia saini mjini Istanbul ambacho kitatuzuia kuendelea na operesheni yetu maalum ya kijeshi, kuharibu miundombinu ya kijeshi na vituo vingine vya kijeshi"
"Russia Jumatatu imesema mashambulizi yake ya makombora kwenye mitambo ya kijeshi huko Odesa hayatoathiri makubaliano ya kuanza tena usafirishaji wa nafaka"
" "
" "
"Facebook Forum"
"Boti yao ya kujazwa na hewa ilizama karibu na mji wa pwani wa Akhfennir katika mkoa wa Tarfaya ilipokuwa inajaribu kufika visiwa vya Canary nchini Uhispania, maafisa hao wamesema"
"Wahamiaji wengine 18, wengi wao Waafrika, walinusurika na kuzuiliwa kwa mahojiano, maafisa hao wameongeza"
"Morocco ni kitovu muhimu cha kusafiria kwenye njia zinazotumiwa na wahamiaji wanaotafuta maisha bora barani Ulaya"
"Mwezi uliopita, watu 23 walifariki wakijaribu kupanda uzio wa mpaka kwenye eneo la Uhispania la Mellila, kwenye pwani ya Mediterania ya Morocco"
"Shirika linalosaidia wahamiaji Caminando Fronteras linasema wahamiaji 1,000 walifariki au waliripotiwa kutoweka baharini katika nusu ya kwanza ya mwaka walipokuwa wakijaribu kufika Uhispania"
"Facebook Forum"
"Kura hiyo ya maoni inajiri mwaka mmoja baada ya Saied kuivunja serikali na kulisimamisha bunge, hatua ya kujipa mamlaka zaidi ambayo wapinzani wake waliilaani na kuitaja kuwa mapinduzi ya kijeshi"
"Hata hivyo, hatua ya Saied ilipongezwa na Watunisia wengi ambao walichoshwa na mdororo wa uchumi, mzozo wa kisiasa na mfumo ambao ulileta mabadiliko madogo tangu kuondolewa madarakani kwa kiongozi dikteta Zine El Abidine Ben Ali mwaka wa 2011"
"Wadadisi wengi wanaamini katiba mpya itapitishwa, lakini idadi ya walioshiriki kura hiyo ya maoni itakuwa kama kipimo cha umaarufu wa Saied baada ya mwaka mmoja wa utawala unaosimamiwa na mtu mmoja ambao umeshuhudia maendeleo madogo kwa kukabiliana na matatizo ya kiuchumi katika taifa hilo la Afrika kaskazini"
"Kundi linalofuatilia uchaguzi, Atide limesema katika taarifa kwamba hapakuwepo waakilishi wa kampeni za kupiga kura ya ndio au apana, na kulikuwa idadi ndogo sana ya wafualitiaji kwenye vituo vya kupigia kura"
"Matokeo ya awali yanatarajiwa Jumanne alasiri majira ya huko"
"Facebook Forum"
"Lavrov alilakiwa mjini Entebbe na mwenzake wa Uganda, Jeje Odongo, amesema Maria Zakharova akichapisha picha ya mawaziri hao wawili kwenye mtandao wa Telegram"
"Kwa mujibu wa shiriika la habari la Russia TASS, Lavrov anatarajiwa kufanya mazungumzo na Rais wa Uganda Yoweri Museveni leo Jumanne"
"Shirika la habari la AFP limewasiliana na maafisa wa Uganda, lakini hawakutoa maelezo zaidi juu ya ajenda ya ziara hiyo"
"Jumapili, serikali ya Uganda iliandika kwenye Twitter kwamba Lavrov atakuwa nchini humo kwa ziara ya siku mbili"
"“Rais Yoweri Museveni alifanya ziara nchini Russia mwaka wa 2019 na alitoa wito wa kuimarisha uhusiano kati ya nchi hizo mbili, hasa katika sekta za ulinzi na usalama, ushirikiano wa kiuchumi na kiufundi,” serikali iliandika"
"Akianza ziara yake ya Afrika mjini Cairo Jumapili, Lavrov aliwahakikishia viongozi wa Misri kwamba makubaliano ya zabuni zao za kununua nafaka ya Russia yatatekelezwa"
" "
"Facebook Forum"
"Ajali hiyo ilitokea Jumapili jioni wakati basi hilo lilipokuwa safarini kutoka mji wa Meru kuelekea mji wa pwani wa Mombasa"
" Basi hilo lilitumbukia kwenye daraja karibu mita 40 kwenye bonde la mto Nithi"
"Picha zilizochapishwa kwenye vyombo vya habari vya eneo hilo zilionyesha basi hilo likiwa limepasuka baada ya kubingirika kwenye mteremko mkubwa, huku ripoti zikisema mabaki na miili ilikuwa imetapakaa majini na kwenye ukingo wa mto"
"Watu 20 walifariki papo hapo siku ya Jumapili, huku wanne wakifia hospitalini na miili mingine zaidi kupatikana Jumatatu, kamishna wa kaunti Norbert Komora aliwaambia wanahabari"
"Alisema Uchunguzi bado unaendelea kubaini chanzo cha ajali hiyo"
"Idadi ya watu waliouawa kwenye barabara za Kenya imeongezeka katika miaka ya hivi karibuni"
"Katika nusu ya kwanza ya 2022, watu 1,912 waliuawa, ikiwa ni asilimia tisa kutoka 1,754 katika kipindi kama hicho mwaka jana, kulingana na takwimu za Mamlaka ya Kitaifa ya Usafiri na Usalama"
"Facebook Forum"
"Jenerali Mark Milley, alisema idadi ya mawasiliano ya wanajeshi wa Marekani na washirika wengine yanayonaswa na ndege na meli za China katika eneo la Pacific imeongezeka kwa kiasi kikubwa katika kipindi hicho, na idadi ya mwingiliano usio salama imeongezeka kwa viwango kama hivyo"
"“Ujumbe ni kwamba jeshi la China, angani na baharini, limekuwa tishio kubwa na la dhahiri katika eneo hili,”, alisema Milley, ambaye hivi karibuni aliwaomba wafanyakazi wake kukusanya maelezo juu ya mwingiliano kati ya China na Marekani na washirika wengine katika kanda hiyo"
"Matamshi yake yanajiri wakati Marekani imeongeza maradufu juhudi za kuimarisha uhusiano wake na mataifa ya kanda ya Pacific kama njia ya kukabiliana na China, ambayo inajaribu kuongeza uwepo wake na ushawishi wake katika eneo hilo"
"Utawala wa Biden unachukulia China kama “tishio la haraka” na changamoto kuu ya muda mrefu ya usalama wa Marekani"
" "
"Facebook Forum"
"Timu za uokoaji ziliopoa miili ya watu 17, akiwemo mtoto mchanga, na watu 25 waliokolewa, waziri mkuu wa Bahamas Philip Davis aliuambia mkutano wa waandishi wa habari"
"Davis alisema maafisa wanaamini watu hao walikuwa kwenye boti ya mwendo kasi kuelekea Miami"
"“Inaaminika kuwa boti hiyo ilizama kwenye bahari iliyochafuka”, amesema"
"Hadi watu 60 walikuwa kwenye boti hiyo na watu zaidi wanahofiwa kutoweka, Kamishna wa polisi Clayton Fernander amesema"
"Maafisa wa Bahamas wamesema watu wawili wamekwa mbaroni, wote ni kutoka Bahamas, wakishukiwa kufanya usafirishaji haramu wa binadamu"
" Watu wote waliokuwa kwenye boti ambao waliokolewa au kufariki au waliotoweka wanaaminika kuwa wahamiaji kutoka Haiti"
"Waziri wa idara ya uhamiaji Keith Bell amesema manusura walieleza kuwa walilipa kati ya dola 3,000 na dola 8,000 kwa safari hiyo"
" "
"Facebook Forum"
"Mswada huo ambao ulisainiwa kuwa sheria na Rais George Weah siku ya Ijumaa na kuthibitishwa na shirika la habari la AFP Jumapili, ulipitishwa na Bunge na baraza la Seneti siku ya Jumanne"
"Inarekebisha sheria ya utaifa wa nchi hiyo ya Afrika magharibi, kuruhusu Waliberia kusalia raia baada ya kupata uraia wa pili"
"Liberia, nchi iliyoanzishwa na Wamarekani, ina idadi kubwa ya raia waishio nchini hapa Marekani"
" Takriban watu 100,000 walioazaliwa nchini Liberia waliishi Marekani kati ya mwaka wa 2008 na 2012, kwa mujibu wa takwimu za sensa ya Marekani"
"Raia wenye urai pacha hata hivyo, hawataruhusiwa kuhudumu kama rais, waziri wa fedha na mkuu wa benki kuu au kushikilia nyadhifa muhimu katika vyombo vya usalama wa taifa na sheria"
"“Iwapo mtu kama huyo anataka kugombea kwenye uchaguzi, lazima aache kabisa uraia wa nchi nyingine angalau mwaka mmoja kabla ya kuwasilisha maombi kwa tume ya taifa ya uchaguzi, unaeleza mswada huo"
" "
" "
"Facebook Forum"
"Odinga, mwenye umri wa miaka 77 na makamu rais William Ruto mwenye umri wa miaka 55, ndio wagombea wakuu kwenye uchaguzi wa rais wa Agosti 9"
"Lakini katika taarifa inayoeleza kuwa Odinga atasusia mdahalo wa Jumanne, msemaji wa kampeni yake, Makau Mutua, amemshtumu Ruto kujaribu kukwepa mjadala wa masuala muhimu"
"Ruto “aliomba mdahalo usijikite kwenye ufisadi, uadilifu, maadili na utawala, masuala muhimu ambayo Kenya inakabiliwa nayo,” msemaji wa Odinga amesema katika taarifa"
"“Mdahalo wowote usio na masuala haya utakuwa tusi kwa akili ya Wakenya"
" Ndio maana hatuna nia ya kushiriki jukwa la kitaifa na mtu ambaye hana adabu ya kimsingi, ameongeza"
"Badala yake, Odinga anapanga kushiriki kikao kwenye ukumbi na Wakenya wa kawaida kitakachopeperushwa kwenye televisheni katika kitongoji cha mashariki mwa mji mkuu Nairobi, kulingana na taarifa ya msemaji wake"
"Facebook Forum"
"Kati yao ni waandishi wa habari kadhaa wenye weledi ambao walitafuta hifadhi nchini Thailand"
"Baadhi tangu wakati huo wameondoka au kwenda kuishi kwingineko, lakini wengine walibakia Thailand, wakiishi kwa hofu ya polisi kuwakamata au kuwarejesha Myanmar"
"“Hadhi yao ya ukazi wa muda mrefu ni changamoto kubwa sana ya kuwa uhamishoni, wala haijalishi mahali gani wako,” mwandishi wa muda mrefu wa Myanmar Aung Naing Soe, hivi sasa anaishi Thailand, alisema katika mahojiano"
"Juhudi kadhaa zimeanzishwa na jumuiya za vyombo vya habari nchini Thailand kwa ajili ya waandishi wa habari wanaotokea Myanmar, wakiwapa msaada wa kifedha na wa kisheria ili waweze kuendelea kuendesha operesheni zao za habari hapa, au angalau waepuke kusumbuliwa na mamlaka husika"
"Aung Naing Soe, hata hivyo, ambaye ana uzoefu na waandishi walioko uhamishoni, alisema mengi yanaweza kufanywa"
"“Itakuwa ni jambo jema endapo kuna taasisi zozote zinazoweza kuwasaidia kupata hadhi ya kisheria ya uhamiaji kwa kuwasaidia kupata ukaazi katika nchi ya tatu kuliko kuwasaidia kurejea kupitia mpaka wa Thailand-Myanmar kisheria,” alisema"
"“Waandishi wengi wa Myanmar walioko uhamishoni hawana nyaraka halali hivyo wanahitaji kupumzika na pia msaada wa matibabu ya afya ya akili"
”
"Bila ya kujua nani atafuatia"
"Thailand imekuwa ni kituo kikuu na sehemu ya mpito kwa wale wanaokimbia ghasia huko Myanmar kwa miongo kadhaa"
" Mapinduzi ya mwaka jana yalileta wimbi jipya la wakimbizi, wakiwemo waandishi, licha ya wanaofuatilia kusema ni vigumu kusema wangapi bado wako nchini Thailand"
"“Baadhi waliondoka mapema, kama Machi 2021,” Johanna Son, ambaye anaendesha Reporting ASEAN, mtandao unaofuatilia matukio ya haki za raia huko Myanmar na eneo hilo, alisema"
" “Wengine walijaribu kufanya iwezekane, baadhi waligundua kuwa haiwezekani au siyo busara kubakia na kubahatisha maisha yao"
”
"Chavarong Limpattamapanee, rais wa Baraza la Habari la Taifa la Thailand alikadiria kuwa waandishi wa habari takriban 180 waliokuwa wamekimbia mapinduzi mwaka 2021 wako Thailand, wengi wao wako kaskazini, katika maeneo ya mpakani kama vile Mae Sot"
"“Na karibu wote kati yao wanaogopa sana, kugunduliwa na kukamatwa,” amesema"
"Thailand haijasaini Mkataba wa Wakimbizi wa Umoja wa Mataifa, ambao unazikataza serikali kuwarejesha wakimbizi katika nchi zao kama wanakabiliwa na vitisho kwa uhai wao"
"“Wale walioingia Thailand kisheria na wanataka kubakia wanakabiliwa na changamoto kubwa ya kuendelea kuwa na hadhi ya kisheria,” Phil Robertson, naibu mkurugenzi wa shirika la Human Rights Watch, kitengo cha Asia, amesema"
" “Wakati wengine waliokuwa wamevuka kirahisi mpakani wanakabiliwa na vitisho vya kukamatwa kwa kuingia kinyume cha sheria, na kuna uwezekano wa kurejeshwa Myanmar, wakati wowote"
" "
" "
"Facebook Forum"
"Katika maadhimisho ya siku ya Uhuru wa Habari Duniani, waandishi na watetezi wa haki za binadamu wameonya kuhusu vitisho kwa uhuru wa habari na demokrasia kwa kutoa habari za uongo, hotuba za chuki na propaganda kupitia teknolojia ya digitali"
"Katika tukio maalum kuadhimisha siku hiyo , mkuu wa haki za binadamu katika Umoja wa Mataifa, Michelle Bachelet alitoa heshima kwa ushujaa na azma ya waandishi wa habari ambao wanaendelea kufanya kazi huku wakikabiliwa na ongezeko la manyanyaso, vitisho, na hatari kwa maisha yao"
"Bachelet alielezea kuwa mwaka jana waandishi wa habari 55 waliuwawa"
" Mwaka huu, anasema waandishi wa habari sita na mfanyakazi mmoja kwenye chombo cha habari aliuliwa huko Mexico na waandishi wa habari wengine 12 wameuawa nchini Ukraine tangu Russia ilipoivamia nchi hiyo hapo Februari 24 ameonya kuhusu ongezeko la nyenzo za upelelezi, kama vile Pegasus au Candiru, ambavyo vinaingilia kwa ndani vifaa vya watu na maisha yao"
"“Matumizi ya udukuzi katika mitandao umepelekea kukamatwa, kutishiwa na hata kuuawa kwa waandishi wa habari"
" Imehatarisha vyanzo vyao"
" Inaziweka hata familia zao katika hatari"
" Kukabiliana na hatari hizi, waandishi wa habari mara nyingi wanachukua njia hatari za kujizuia"
”
"Mshindi wa tuzo ya mwaka ya Amani ya Nobel, mwandishi wa habari wa Russia, Dmitry Muratov, anasema Russia inakabiliwa na mustakbali uliovunjika kwasababu ya Rais Vladimir Putin"
" Anasema uharibifu wa vyombo huru chini ya utawala wa Putin, na propaganda dhidi ya Ukraine, zimekuwa ni muhimu katika kuchochea uvamizi wa Russia"
"Mshindi mwenza wa tuzo hiyo mwaka jana, mwandishi wa habari wa Ufilipino, Maria Ressa anakiri kuhusu ukandamizaji wa ukweli uliofanywa na Putin ambapo imewezekana kwake kuanzisha vita nchini Ukraine"
"“Bila ya takwimu huwezi kupata ukweli"
" Bila ya ukweli huwezi kupata uaminifu"
" Bila ya uaminifu hatushirikiani uhalisia"
" Hakuna kanuni za sheria"
" Hakuna demokrasia"
" Waandishi wa habari, watetezi wa haki za binadamu – mtu yeyote anashambuliwa, mtu yeyote anaweza kulengwa"
" Sisi hatuna ulinzi katika vita vya habari,” anasema Ressa"
"Ressa anasema propaganda inakuwa na mchango katika kuwatia khofu watu na kuwasilisha takwimu za uongo"
" Anaonya kuwa watu ambao wanaamini uongo ndiyo sahihi, ni watu ambao wanaweza kudhibitiwa"
" Anaonya pale ukweli unapoharibiwa, demokrasia nayo huharibiwa"
" "
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Dunia inapoadhimisha siku ya uhuru wa vyombo vya habari na uhuru wa kujieleza Jumanne, shirika la kutetea haki za waandishi habari la Waandishi wasio na Mpaka RSF linasema mvutano unaongezeka kutokana na vurugu kwenye utoaji wa habari"
"Ripoti ya shirika hilo lenye makao yake mjini Paris inaonya kwamba kutokana na ukosefu wa kanuni za kusimamia utandawazi wa kutoa habari kwenye mitandao kumekuwepo na ongezeko marudufu la habari za uwongo na propaganda, mivutano katika vyombo vya habari na kusababisha migawanyiko ndani ya nchi na kati ya nchi na nchi kwenye kiwango cha kimataifa"
"Ripoti hiyo imeorodhesha pia hali ya uhuru wa habari katika zaidi ya nchi 180, na kati ya nchi zinazoongoza ni zile za Scandinavia za Norway, Denmark Sweden na Filand pamoja na Estonia"
"Na zile zilizoko chini katika orodha ni Korea Kaskazini ikifuatiwa na Eritrea, Iran na Turkmenistan"
"Kwa upande wa nchi za Afrika Ushelsheli ndio inaongoza kwa uhuru wa vyombo vya habari na ni miongoni mwa nchi 7 zenye uhuru wa kuridhisha, ikiwa pamoja na Namibia, Afrika kusini, Cape Verde, Ivory Coast Burkina Faso na Sierra Leone"
"Kwa Afrika mashariki Tanzania imeshuhudia kufunguka kwa uwanja wa uhuru wa habari lakini Kenya kuimarika zaidi katika uhuru huo ikipanda kutoka nafasi ya 102 hadi 62"
" Ripoti inaeleza Rwanda Burundi hali imekuwa nzuri kidogo lakini Uganda ikishuhudia kubanwa kwa uhuru wa kusema na uhuru wa waandishi habari"
" "
"Facebook Forum"
"Roegchanda Pascoe alionyesha ushujaa kukabiliana na vitisho vya kuuawa wakati akijaribu kuzuia ghasia za magenge zilizokuwa zimezikumba jamii za makazi ya Cape nje kidogo ya mji wa Cape Town, Afrika Kusini"
" Facia Boyenoh Harris alikabiliwa na manyanyaso wakati akitetea haki za wanawake na ulinzi wa unyanyasaji wa kingono nchini Liberia"
"Wanawake hawa wawili Waafrika kutoka nchi zilizoko kusini mwa jangwa la Sahara ni kati ya darzeni za wanawake wanaopewa heshima na Wizara ya Mambo ya Nje ya Marekani na Tuzo ya Kimataifa ya Wanawake Mashujaa kwa kuonyesha “ujasiri usio wa kawaida, nguvu na uongozi katika kupigania amani, haki, haki za binadamu, uwiano wa kijinsia, na usawa … mara nyingi kwa kuweka maisha yao hatarini na kujitoa mhanga,” kwa mujibu wa taarifa kwa vyombo vya habari"
"Watatambuliwa Jumatatu katika hafla ambayo, kutokana na janga la corona, itawaleta wote hao pamoja kwa njia ya mtandao badala ya kuhudhuria binafsi mjini Washington"
" Waziri wa Mambo ya Nje wa Marekani Antony Blinken ataongoza tafrija hiyo, na mke wa Rais Jill Biden atatoa hotuba"
"Roegchanda Pascoe"
"Pascoe, mwenye umri wa miaka 47, ni mwanaharakati anayefanya kazi kuzuia uhalifu katika nyumba za Cape, jamii maskini nje ya mji wa Cape Town ambako watu wa makabila mbalimbali walilazimishwa kukaa eneo hilo katika miaka 1960 chini ya mfumo wa utawala wa kibaguzi Afrika Kusini"
"Magenge yamekuwa na makazi yao kwa miongo mingi hapo, wakisafirisha dawa za kulevya, silaha, ukahaba na mengine mengi"
" Ghasia zimefanywa “kuwa ni kitu cha kawaida,” Pascoe aliiambia VOA"
"Lakini mwaka 2013, baada ya mvulana mmoja aliyekuwa akicheza nje aliuawa katika mapambano ya risasi, mwanamama huyu alikuwa muasisi mwenza wa Kikundi cha kujitolea cha Usalama cha Manenberg"
" Kilipewa jina la kitongoji ambapo kipo, Kikundi hicho kinatoa elimu kuhusu mfumo wa kisheria wa uhalifu, kinawapatia mafunzo watetezi wa kisheria wa kijamii, na kutoa ushauri nasaha na misaada mingine kwa waathirika wa uhalifu, hususan wanawake na watoto"
" Pascoe anapata posho kupitia mfuko wa msaada kutoka Kikundi cha Kimataifa Kinachopambana na Uhalifu Kimataifa (Global Initiative Against Transnational Organized Crime)"
"Kikundi hicho pia kinafanya usuluishi kati ya magenge mbalimbali, kwa lengo la kutafuta suluhu ya amani kwa mizozo"
"Mwezi Julai 20, 2016, Pascoe na wakazi wengine kadhaa wa Manenberg walishuhudia madai ya shambulizi la genge dhidi ya mwanamme mmoja ambaye alikufa baadaye siku hiyo"
" Pascoe alikuwa ndiye shuhuda pekee kutoa ushahidi katika kesi ya mauaji ya mwaka 2019, akisaidia kumtia hatiani kiongozi wa genge hilo na wengine wawili"
"Siku moja kabla ya kutoa ushuhuda, washambuliaji wasiojulikana walipiga risasi katika nyumba yake"
" Pascoe alikuwa amehamishiwa katika nyumba usalama mapema siku hiyo, lakini watoto wake walikuwa bado wako nyumbani"
" Tangu wakati huo wameungana naye mafichoni, wakihofia kulipiziwa kisasi na magenge hayo"
"“Siwezi kukaa kimya wakati dhulma inatokea kwa kiumbe yeyote,” mwanamama huyo aliiambia VOA juu ya uamuzi wake wa kutoa ushahidi"
" Lakini “athari za ghasia za magenge zimekuwa mbaya sana kwangu mimi"
" … Sitaweza kurejea kuishi katika jamii hiyo"
"Hata hivyo Pascoe amekuwa mvumilivu"
" Kupitia kikundi hicho, anaendelea kusuluhisha migogoro ya jamii na kuwasaidia waathirika wanawake na familia mbalimbali"
" Ameandaa program ya kuzuia na kuingilia kati matukio ya kihalifu kwa vijana walio kaitka mazingira hatarishi"
" Ameandaa mfumo wa “walking bus” kwa wanafunzi kusindikizwa na wazazi wao – aghlabu mama zao ambao hawana kazi"
" Wanalipwa, “wanafundishwa na kupewa ujuzi wa namna ya kutoa huduma ya kwanza dharura,” Pascoe amesema"
"“Ana mikakati ya kustaajabisha ya kuiendeleza jamii yake,” Oscar Nceba Siwali amesema kuhusu Pascoe kupitia barua pepe aliyoituma VOA"
" Anaongoza Shirika la Afrika Kusini la Maendeleo na Ujenzi Mpya, linalohamasisha kujiepusha na ghasia katika baadhi ya jamii zilizoimara nchini humo"
"“Katika warsha za kuzisaidia kuzihusisha taasisi zisizo za kiserikali kufanya kazi pamoja, amekuwa ni msaada mkubwa sana – anaelekeza jinsi ya kusonga mbele lakini pia anakiri [yale] yaliyopita"
”
"Pascoe anatarajia kuchaguliwa kwake kwa tuzo ya Mwanamke Jasiri itawasaidia wengine kutambua kuwa, haijalishi namna ulivyokuwa nyuma, wanaweza kutoa michango yenye kuthaminiwa"
"“Itakuwa na maana kubwa sana kwa viongozi vijana wanawake,” amesema"
"Facia Boyenoh Harris"
"Facia Boyenoh Harris mwanzilishi mwenza wa kikundi cha wanawake, Paramount Young Women Initiative Hivi leo, kinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
" Monrovia, Liberia"
" (Photo courtesy of U"
S
" State Department)"
"Mwaka 2005, Harris alikuwa katika mwaka wa kwanza Chuo Kikuu cha African Methodist Episcopal katika mji mkuu wa Liberia, Monrovia, wakati yeye na baadhi ya wanafunzi wenzake walipoanzisha kikundi cha Vijana Wanawake, Paramount Young Women Initiative"
" Walichangisha fedha kwa ajili ya udhamini wa masomo kuwasaidia wanafunzi wengine wanaohangaika kupata fedha, majukumu ya kifamilia, matatizo ya masomo na mengine mengi"
"Waliongeza warsha"
" “Tulizungumza kuhusu maisha ya familia, masuala ya uchumi wa jamii na uhamaishaji tunaohitaji” wakati Liberia ilipokuwa inaondokana na vita vya wenyewe kwa wenyewe, alisema Harris, mwenye umri wa miaka 39"
" “Tulikuwa na sehemu salama ya kukutana pamoja"
”
"Hivi leo, juhudi hizo zisizokuwa za kibiashara zinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
"Ni kituo kimoja cha wanaharakati kwa Harris, ambaye ni mwandishi wa zamani nchini Liberia, ambayo ina wajibu wa kuongoza juhudi za kuifikia jamii inayoendeshwa na Tume Huru ya Habari ya Liberia"
" Imepewa jukumu kutekeleza Sheria ya Uhuru wa Habari nchini"
"Harris muasisi mwenza wa Kikundi cha Wanawake Liberia na, kama msimamizi wa kijamii, amekuwa akifanya kampeni kupanua wigo wa ushiriki wa kisiasa na hali bora ya usafi"
" Anapambana na manyanyaso ya kijinsia, ikiwemo ubakaji na ukeketaji wa wanawake"
"Nchini Liberia, “tunakabiliana na mfumo dume wenye nguvu kubwa ambao unawakandamiza wanawake,” Harris alisema"
"Rais wa Liberia alitangaza mwaka 2020 ubakaji ni dharura ya kitaifa, na serikali hivi karibuni ilianzisha mawasiliano mubashara ya simu katika kutoa taarifa za uhalifu wa kingono na kijinsia"
"Lakini Waziri wa Jinsia Williametta E"
" Saydee-Tarr, akihutubia Baraza la Seneti la taifa Alhamisi [Machi10], alilalamika juu ya viwango vidogo vya kuripoti na kasi ya pole pole kwa mashtaka ya uhalifu huo"
"“Kuna changamoto nyingi katika mfumo huo,” Harris alisema"
" Polisi mara nyingine wanasema hawana uwezo wa kuchunguza au kufanya ukamataji, au muathirika au ndugu zao hawataki kufungua mashtaka"
" Kesi zinaweza kukwama katika mfumo wa kukabiliana na uhalifu"
"Watu wanahitaji “kupata haki kwa wakati,” Harris alisema"
"Pia anatetea kuwepo uwakilishi sawa katika ofisi za umma"
" Ingawaje Liberia ilikuwa nchi ya kwanza Afrika kumchagua rais mwanamke – Ellen Johnson Sirleaf, rais aliyehudumu tangu mwaka 2006 hadi 2018 – wanawake bado uwakilishi wao uko chini katika ofisi za kuchaguliwa kitaifa"
" Harris ameeleza kuwa Bunge la Liberia, wanawake wana viti 11 kati ya 103 katika Baraza la Wawakilishi na Seneti wawili katika Baraza la Seneti lenye viti 30"
"“Wanawake hawana fursa ya kupata fedha sawa” kwa kulipa ada na kampeni, alisema Harris, akipendekeza kuwepo na hatua za kuwawezesha kupata fedha za kampeni"
"Harris alisema Tuzo ya Ushujaa inawaenzi “ wanawake wa Liberia ambao wamekuwa wakiendelea kufanya kazi ngumu kuhakikisha kuwa ukosefu wa haki unamalizwa” wakati wakiendeleza maendeleo ya nchi"
"Inawakilisha changamoto binafsi, pia: “Nina majukumu makubwa zaidi kufanya zaidi … kuiacha Liberia bora kwa vizazi vitakavyokuja baada ya sisi"
"Programu ya uongozi "
"Zaidi ya sherehe za tuzo zitakazo fanyika kwa njia ya mtandao Jumatatu, mashujaa hao watashiriki katika programu ya uongozi ya kupitia mtandaoni “ kuungana na wenzao wa Marekani na kuimarisha mtandao huo wa kimataifa wa viongozi wanawake,” Wizara ya Mambo ya Nje imesema katika taarifa kwa vyombo vya habari"
" Zaidi wa wanaweka 170 kutoka nchi zaidi ya 80 wametambuliwa kutokana na kazi zao tangu mwaka 2007"
" "
" "
"Facebook Forum"
