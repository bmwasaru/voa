"
live
Duniani Leo Video Tube
"
"
Ramaphosa ahojiwa na wabunge kuhusu wizi wa fedha kwenye shamba lake
"
"
Mikhiel Gorbachev, rais wa mwisho wa Urusi, aaga dunia akiwa na umri wa miaka 91
"
"
Mahakama ya Juu Kenya yaamuru kura za Urais kuhesabiwa upya katika vituo 15
"
"
Mawaziri wa Mambo ya Nje wa EU wakutana Prague kujadili Russia
"
"
Mapigano makali yaripotiwa katika mkoa wa  Kherson kusini mwa Ukraine
"
"
Meli iliyosheheni ngano ya Ukraine yawasili Djibouti
"
"
Takriban wanamgambo 30 wauwawa na jeshi Burkina Faso
"
"
Nchi za Umoja wa Afrika zaanza kutambua mchango wa mahakama ya Afrika ya haki za binadamu
"
"
Watu 18 wapigwa risasi na polisi Madagascar
"
"
Kenya: Mahakama ya Juu yatupilia mbali ombi la Ruto la kupinga kushtakiwa kwa maafisa 6 wa IEBC
"
"
Meli iliyosheheni ngano ya Ukraine yawasili Djibouti
"
"
Mahakama ya Juu Kenya yaamuru kura za Urais kuhesabiwa upya katika vituo 15
"
"
Angola: Upinzani waelekea mahakamani kupinga matokeo ya uchaguzi mkuu
"
"
Duniani Leo
"
"
Mafuriko ya Ziwa Tanganyika yasababisha wakazi wa Uvira kupoteza makazi
"
"
Uchaguzi Mombasa, kakamega na maeneo mengine wapita kwa usalama
"
"
Nyota wa zamani wa Manchester United asema anatishiwa kudhuriwa
"
"
MAISHA NA AFYA: Mbegu za GMOs zinafaa ama zina shida?
"
"
ZULIA JEKUNDU: Kevin Hart kutoa ""Me Time"" hivi karibuni
"
"
WASHINGTON BUREAU: Hali yawa tete jimboni Texas kutokana na mafuriko.
"
"
Zelenskyy asema Russia imeshindwa kuwanyang'anya wananchi wa Ukraine uhuru wao
"
"
Kenya: Odinga asema ataheshimu maamuzi ya mahakama
"
"
Majaji maarufu wa Afrika wawasili Kenya kufuatilia kesi ya kupinga matokeo ya uchaguzi
"
"
Kenyatta bado hajampongeza hadharani mrithi wake
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Uchaguzi Mkuu Angola August 24 2022: Vuguvugu la uchaguzi linaendelea
"
"
Kenyatta ashauri makamu wake ajiuzulu
"
"
Marekani kuwapa tuzo ya heshima wanawake mashujaa wa Afrika
"
"Kwa mujibu wa shirika la habari la AP Ramaphosa alipigiwa kelele na wabunge wa upinzani wakimtaka ajibu maswali kuhusu wizi kwenye shamba lake la Phala Phala lililopo katika jimbo la Limpopo"
" Hata hivyo kikao cha bunge kilisitishwa kabla ya kiongozi huyo kujibu maswali"
"Ramaphosa anachunguzwa kutokana na madai kwamba alikuwa na fedha za kigeni shambani kwake ambazo hazikufichuliwa kwa maafisa wa fedha, hali iliyoleta mashaka kwa wabunge wanaodai kwamba alikataa kufuatilia wizi wa fedha hizo kutokana na kuwa alikuwa amezihifadhi kinyume cha sheria"
"Ramaphosa baada ya kuulizwa maswali alisema kwamba ameshauriwa dhidi ya kutoa matamshi ya umma kuhusu suala hilo hadi pale uchunguzi utakapo kamilika"
" Hata hivyo baadhi ya wabunge wa upinzani walisema kwamba alihitajika kujibu, kwa kuwa wizi huo bado haujafikishwa mbele ya mahakama"
" "
"Facebook Forum"
"Gorbachev, kiongozi wa mwisho wa Urusi, alishiriki pakubwa katika mikataba kati ya Muungano wa Usovieti na Marekani ya kutaka kupunguza silaha, na ushirikiano na madola ya Magharibi ili kuondoa wingu nzito la mgawanyiko wa Ulaya tangu Vita vya Pili vya Dunia na kupelekea muungano wa Ujerumani"
"Lakini mageuzi yake mapana ya ndani yalisaidia kudhoofisha Umoja wa Kisovieti hadi ikasambaratika, muda ambao Rais Vladimir Putin ameuita ""janga kubwa zaidi la kisiasa la kijiografia"" la karne ya ishirini"
"""Mikhail Gorbachev amefariki dunia usiku wa kuamkia leo baada ya kuugua ugonjwa mbaya na wa muda mrefu,"" Hospitali Kuu ya Russia ilisema katika taarifa"
"Putin alitoa ""rambi rambi zake,"" msemaji wa Kremlin Dmitry Peskov aliambia shirika la habari la Interfax"
"""Kesho atatuma ujumbe wa rambirambi kwa familia na marafiki,"" alisema"
" Mnamo mwaka wa 2018, Putin alisema angebadilisha kuanguka kwa Umoja wa Kisovieti ikiwa angeweza, mashirika ya habari yaliripoti wakati huo"
"Viongozi wa dunia walikuwa wameendelea kutuma risal za rambirambi kufuatia kifo cha Gorbachev"
"Mkuu wa Tume ya Ulaya Ursula von der Leyen alisema Gorbachev amefungua njia kwa Ulaya huru"
"Waziri Mkuu wa Uingereza Boris Johnson, akitoa mfano wa uvamizi wa Putin nchini Ukraine, akisema ""kujitolea bila kuchoka kwa Gorbachev kufungua jumuiya ya Sovieti bado ni mfano kwetu sote"""
"Facebook Forum"
"Mahakama ya Juu nchini Kenya imeamuru kuhesabiwa upya kwa kura za urais katika vituo 15 kote nchini humo, zoezi ambalo limepangwa kuanza mchana wa siku ya Jumanne, Agosti 30, 2022 na litachukua saa 48 kuhakiki kura hizo"
"Mahakama hiyo katika kikao cha awali cha kesi ya kupinga matokeo ya kura ya urais yaliyomtangaza William Ruto kuwa mshindi, imeamuru tume ya uchaguzi nchini humo IEBC kuwezesha ufikiaji wa seva yake, nakala za sera yake ya usalama ya mfumo wa teknolojia inayojumuisha nenosiri na maingilio kwenye seva hiyo, watumizi wa nenosiri la usimamizi wa mfumo huo, watumiaji wa mfumo na viwango vya ufikiaji, na mawasiliano yaliofanyika kwenye seva hiyo pamoja na nakala halali za Fomu 34A na 34B Kitabu cha 2 zilizotumiwa katika uchaguzi"
" "
"Majaji hao pia wameiagiza IEBC kutoa fursa ya kufunguliwa kwa masanduku ya kura katika vituo 15 ili kukaguliwa, kuchunguzwa na kuhesabiwa upya katika majimbo ya Kericho, Mombasa, Nandi na Nyandarua ili kuthibitisha madai kuwa kura ziliibiwa"
"Katika kikao hicho cha awali cha kesi ya kupinga matokeo ya kura ya urais ya Agosti 9, yaliyomtangaza William Ruto kuwa mshindi wa kura hiyo, majaji hao saba wa mahakama hiyo ya juu nchini Kenya wakiongozwa na Jaji Mkuu Martha Karambu Koome, wameamuru tume ya uchaguzi kuwezesha ufikiaji wa seva yake ya mfumo wa kiteknolojia, nakala za sera yake ya usalama ya mfumo huo inayojumuisha nenosiri au nywila na maingilio kwenye seva hiyo, watumizi wa nywila za usimamizi wa mfumo huo, watumiaji wake na viwango vya ufikiaji vilivyokuwapo, na mawasiliano yaliofanyika kwenye seva hiyo pamoja na nakala halali za Fomu 34A zilizotumiwa katika uchaguzi huo wa urais"
"Mahakama vile vile inaitaka IEBC iwezeshe ufikiaji wa seva zote zilizokuwa katika Kituo cha Kitaifa cha Kujumlisha matokeo ya kura ya urais katika ukumbi wa Bomas jijini Nairobi zilizohifadhi na kusambaza taarifa za upigaji kura na ambazo ni picha za kitaalamu za kunasa nakala ya Fomu 34C ambayo ni hifadhi ya jumla ya kura zilizopigwa"
"Wafula Chebukati na tume, wanatakiwa kutoa fursa ya kufunguliwa kwa masanduku ya kura katika vituo 15 vya upigaji kura ili kufanyiwa tathmini, kuchunguzwa na kuhesabiwa upya katika majimbo ya Kericho, Mombasa, Nandi na Nyandarua ili kuthibitisha madai kuwa kura zilifanyiwa ulaghai"
" Zoezi linalohitajika kufanyika na kukamilika katika kipindi cha saa 48 baada ya maagizo hayo kutolewa, Jumanne hii"
"Isitoshe, IEBC inatakiwa kuwasilisha fomu zote zilizotiwa saini na Bw Chebukati zinazoonyesha iwapo palikuwa na hitilafu wakati wa zoezi la kujumlisha na kuthibitisha matokeo ya kura ya urais katika Kituo cha Kitaifa cha Kujumlisha Matokeo hayo ukumbi wa Bomas jijini Nairobi, kati ya tarehe 10 hadi Agosti 15, 2022 wakati ilipomtangaza Ruto kuwa mshindi wa kura hiyo"
"Vile vile, tume hiyo inatakiwa kuwasilisha nakala zilizothibitishwa za majaribio ya kutathmini uingiaji wa Mfumo wa Teknolojia ya uchaguzi kabla na wakati wa Uchaguzi Mkuu wa Urais ikijumuisha nakala zilizoidhinishwa za ripoti zote zilizotayarishwa kwa mujibu wa Kanuni za uchaguzi za mwaka 2017 kwa mujibu wa katiba ya Kenya"
"Mwishowe, IEBC inatakiwa kuwasilisha mikataba ya ushirikiano na washirika wake wa kiufundi, orodha ya watumiaji, njia, na ufikiaji wa msimamizi ili kutoa ufafanuzi kuhusu mifumo ya IEBC na matumizi yake kwa ukaguzi na uthibitishaji, kutathmini usalama wa mfumo huo"
"Je, maagizo hayo yaliotolewa yanawanufaishaje walalamikaji"
" Alex Manyasi, mfuatiliaji wa mfumo wa uchaguzi nchini Kenya, anasema “Inaweza kuwa na effect kwa ile kesi ambayo iko katika mahakama,” anasema Manyasi"
"Mahakama hiyo imeorodhesha masuala saba yatakayopigiwa darubini katika usikilizaji wa kesi hii inayopinga ushindi wa Bw"
" Ruto, kutathmini iwapo Rais Mteule aliyetangazwa alipata kura 50%+1 ya kura zote zilizopigwa, iwapo teknolojia iliyotumiwa na IEBC ilikidhi viwango vya uadilifu, uthibitisho, usalama na uwazi ili kuhakikisha matokeo sahihi na yanayoweza kuthibitishwa, iwapo kulikuwa na ujanja wa upakiaji na usambazaji wa Fomu 34A kutoka vituo vya kupigia kura hadi seva ya IEBC, iwapo kulikuwa na tofauti zisizoelezeka kati ya kura zilizopigwa kwa wagombea urais na nafasi nyingine za uchaguzi, iwapo kulikuwa na tofauti kati ya Fomu 34A zilizopakiwa kwenye Tovuti ya Umma ya IEBC na Fomu 34A zilizopokelewa katika Kituo cha Kitaifa cha Kujumlisha Kura, na Fomu 34A zilizotolewa kwa Mawakala katika Vituo vya Kupigia Kura, iwapo kuahirishwa kwa uchaguzi katika majimbo ya Kakamega, Mombasa na maeneo mengine ya Ubunge kulisababisha kukandamizwa kwa haki za wapiga kura hasa kwa walalamikaji na iwapo kasoro zinazojitokeza ni za kiwango cha juu cha kuathiri matokeo ya mwisho ya Uchaguzi wa Rais na iwapo IEBC ilitekeleza jukumu lake la kuthibitisha, kujumlisha, na kutangaza matokeo kwa mujibu wa Kifungu cha 138 (3) (c) na 138 (10)"
"Facebook Forum"
"Mkutano huo katika mji mkuu wa Czech pia ulihudhuriwa na maafisa wakuu kutoka UN, NATO na Bunge la Ulaya"
"Mawaziri wa Ulinzi pia walipangwa kujadili ushawishi wa shughuli za Russia barani Afrika, kwa kuzingatia mahsusi katika mazungumzo ya Umoja wa Ulaya katika kanda hiyo"
"Facebook Forum"
"Rais wa Ukraine Volodymyr Zelenskyy aliapa katika hotuba yake ya Jumatatu usiku kwamba vikosi vya Ukraine vitalikomboa eneo lao"
" Alisema Ukraine itavifukuza vikosi vya Russia mpakani"
"Ikiwa wanataka kuishi, wakati wakati umefika kwa jeshi la Russia kukimbia"
" Nendeni nyumbani,” alisema"
"Wizara ya ulinzi ya Uingereza ilisema Jumanne kwamba kufikia mapema Jumatatu, ""vikosi kadhaa vya Wanajeshi wa Ukraine viliongeza uzito wa milio ya risasi katika sekta za mstari wa mbele kusini mwa Ukraine"
"Facebook Forum"
"Shirika la Mpango wa Chakula la Umoja wa Mataifa la Mpango wa Chakula Duniani lilisema, wiki mbili baada ya kuondoka kwenye bandari ya Black Sea nchini Ukraine, meli kubwa ya MV Brave Commander , ambayo imebeba tani 23,000 za nafaka, ilitia nanga katika bandari ya Pembe ya Afrika"
"“Tumetia nanga rasmi Meli ya kwanza ya WFP kubeba nafaka za Ukraine tangu Februari ndiyo imewasili Djibouti,"" mkurugenzi mtendaji wa WFP David Beasley alisema kwenye Twitter"
"Sasa, hebu tuipakue ngano hii na kuipeleka hadi Ethiopia"
"Shirika hilo la Umoja wa Mataifa limesema ukosefu wa usalama wa chakula na utapiamlo ni tatizo kubwa kote nchini Ethiopia, huku takriban watu milioni 20"
"4 wakihitaji msaada wa chakula"
"Facebook Forum"
"Taifa hilo la Sahel lisilo na bandari limekuwa likikabiliana na wanamgambo kwa miaka 7 ambapo zaidi ya watu 2,000 wamepoteza maisha huku wengine zaidi ya milioni 1"
"9 wakilazimika kuondoka mwakwao"
" Kwa mujibu wa shirika la habari la AFP, makabiliano yamechacha mashariki na kaskazini mwa nchi ambako wanajihadi wanashirikishwa na kundi la kigaidi la Al-Qaida au Islamic State"
"Jumapili jeshi lilisema kwamba limeanza mashambulizi mapya baada ya ukandamizaji kutoka wa waasi kwenye mji wa kaskazini wa Sebba"
" Vituo viwili vya waasi viliharibiwa wakati wa mashambulizi hayo, ambapo watu 18 na mwanajeshi mmoja waliuwawa"
" Vikosi maalum vikisaidiwa na jeshi la wanahewa Jumapili pia, viliharibu kituo muhimu cha magaidi karibu na mji wa Soam ulioko mashariki mwa kituo hicho kilichoharibiwa kabisa wakati wanagambo 10 wakiuwawa"
" "
" Silaha , magari pamoja na vifaa vya mawasiliano vilipatikana wakati wa operesheni hiyo,huku jeshi likiomba wakazi kutoa taarifa kwa vikosi vya usalama kuhusiana na magaidi wanaojaribu kujipenyeza kwenye jamii"
" Wakati zaidi ya asilimia ya nchi ikiwa mikononi wa waasi, kundi la kijeshi lililochukua madaraka Junuari limetangaza vita dhidi ya waasi kuwa kipaumbele chake"
"Facebook Forum"
"Mahakama ya afrika ya haki za binadamu iliyoanzishwa na nchi za umoja wa Afrika kwa lengo la kusimamia haki za binadamu mwaka 2006 mjini Addisa Ababa, Ethiopia ilihamishia shughuli zake Arusha Tanzania Mwaka 2007"
"katika utekelezaji wa majukumu yake kwa muda mrefu sasa imekuwa ikikabiliwa na changamoto mbalimbali, ikiwemo ya asilimia kubwa ya nchi kuridhia itifaki ya kuanzisha mahakama hiyo, lakini kupata kigugumizi cha kutoa tamko la kuwaruhusu wananchi na taasisi za kiraia kupeleka mashauri yake moja kwa moja kwenye mahakama hiyo"
"Hata hivyo , Rais wa mahakama hiyo Jaji Iman Aboud amesema kwa sasa tatizo hilo limeanza kuonyesha mwelekeo wa kupata ufumbuzi, baada ya nchi nyingi za Umoja wa Afrika kuanza kutambua mchango wa mahakama hiyo katika masuala mbalimbali yakiwemo ya kusimamia haki, demokrasia na pia kuimarisha misingi ya kiuchumi"
"Jaji Aboud amesema baadhi ya nchi ambazo zilikuwa bado hazijatoa tamko la kuwaruhusu Wanainchi wake kutumia mahakama hiyo ziko kwenye mchakato wa kuondoa kikwazo hicho , hatua ambayo ni matokeo ya uhamasishaji unaoendelea wa kuelezea kazi nzuri inayofanywa na mahakama hiyo"
"“Nchi mbalimbali zimeelewa umuhimu wa mahakama na kazi zake"
" Tumekwenda Zambia, tumekwenda Mauritania, tumefanya mazungumzo na viongozi wa serikali wametuahidi kuwa wako tayari kuridhia wananchi wote kuleta mashauri yao mahakamani, na tutaendelea kwenda nchi nyingine kufanya mazungumzo na viongozi, kwani nchi nyingi sio kama hawataki bali hawajaelewa sawa,” amesema Jaji Aboud"
"Kwa mujibu wa Jaji Aboud pia mahakama inaendelea na mazungumzo na baadhi ya nchi zilizokuwa zimetoa tamko la kuwaruhusu wananchi wake kupeleka mashauri kwenye mahakama hiyo na baadaye kuliondoa ikiwemo Tanzania"
"""Tunategemea Tanzania kama mwenyeji wa mahakama hii , itaendelea kutoa ushirikiano wa kutosha kuona tena inarejea kuwa moja ya nchi ambazo zinaruhusu wananchi wao kuleta mashauri yao mahakamani kama ilivyokuwa awali,” amesema"
"Kati ya nchi 55 za umoja wa afrika ni nchi 33 zilizoridhia itifaki ya kuanzishwa kwa mahakama hiyo ambapo kati ya hizo, ni nchi 8 tu zilizotoa tamko la kuwaruhusu wananchi wake na taasisi za kiraia kupeleka mashauri yao moja kwa moja katika mahakama hiyo"
"Ripoti hii imeandaliwa na mwandishi wetu wa Arusha, Asiraji Mvungi"
"Facebook Forum"
" "
" Kwa mujibu wa shirika la habari la AFP, ripoti hiyo imetolewa na Tango Oscar Toky ambaye ni daktari mkuu kwenye hospitali moja kusini mashariki mwa Madagascar"
" Toky ameongeza kusema kwamba kati ya watu 34 waliojeruhiwa, 9 ni mahututi akiongeza kwamba wanasubiri helikopta za serikali ili kuwapeleka kwenye hospitali ya mji mkuu"
" Takriban watu 500 waliokuwa wamebeba visu na mapanga walijaribu kuingia kwa nguvu kwenye kituo cha polisi ambako washukiwa wa utekaji nyara walikuwa wameshikiliwa"
"Afisa wa polisi kutoka mji wa tukio wa Ikongo ulioko takriban kilomita 90 kusini mashariki mwa mji mkuu wa Antananarivo wakati akizungumza kwa njia ya simu na AFP amesema kwamba walijaribu kushauriana na waandamanaji hao , lakini pale walipokataa kusikia, hawakuwa na njia nyingine ila kutumia risasi za moto ili kujilinda"
" Mkuu wa polisi kitaifa Andry Rakotondrazaka amewaambia wanahabari kwamba tukio hilo ni la kuhuzunisha, na kwamba lingezuilika"
"Facebook Forum"
" "
"Timu ya wanasheria ya Odinga imefungua kesi ikidai kuwa timu inayofanya kazi na Naibu Rais William Ruto ilidukua mfumo wa uchaguzi na kubadilisha picha halisi za fomu za matokeo ya vituo vya uchaguzi kwa zile zilizoghushiwa, hivyo kuongeza idadi ya kura za Ruto katika uchaguzi wa Agosti 9"
"Ruto, ambaye alitangazwa rais mteule, amekanusha shutuma hizo"
" Tume ya uchaguzi imegawanyika na kuwasilisha majibu yenye kukinzana – makamishna wanne wamekataa kuyatambua matokeo, na mwenyekiti na wengine wawili wamekubaliana na matokeo"
"Jopo la Majaji Maarufu wa Afrika limewasili nchini Kenya kufuatilia kesi ya kupinga matokeo ya uchaguzi wa Urais Kenya 2022, ambapo kongamano linafanyika kabla ya kesi kuanza kusikilizwa Jumanne"
"Kesi ya kupinga matokeo iliyofunguliwa na mgombea urais Raila Odinga, kati ya wagombea wanane wengine, anapinga matokeo ya upigaji kura wa Agosti 9 ambapo Makamu Rais William Ruto alitangazwa Rais mteule kwa kupata asilima 50"
"49 ya kura"
"Dkt Ruto alitangazwa mshindi huku makamishna wanne wa tume ya uchaguzi IEBC, walimshutumu mwenyekiti Wafula Chebukati kwa kuuteka mchakato huo na kufanya maamuzi ya kumtangaza mshindi peke yake"
"Jopo la wanachama wa Safu ya Majaji wa Afrika (AJJF) linaongozwa na Jaji Mkuu mstaafu wa Tanzania Mohammed Chande Othman"
"Majaji wengine ni Lillian Tibatemwa -Ekirikubinza wa Mahakama ya Juu ya Uganda, Ivy Kamanga kutoka Mahakama ya Juu ya Rufaa ya Malawi, Moses Chinhengo kutoka Mahakama ya Rufaa, Lesotho, na Henry Boissie Mbha, Rais wa Mahakama ya Uchaguzi ya Afrika Kusini"
" "
"Facebook Forum"
"Kesi ya kupinga matokeo iliyofunguliwa na mgombea urais Raila Odinga, kati ya wagombea wanane wengine, anapinga matokeo ya upigaji kura wa Agosti 9 ambapo Makamu Rais William Ruto alitangazwa Rais mteule kwa kupata asilima 50"
"49 ya kura"
"Dkt Ruto alitangazwa mshindi huku makamishna wanne wa tume ya uchaguzi IEBC, walimshutumu mwenyekiti Wafula Chebukati kwa kuuteka mchakato huo na kufanya maamuzi ya kumtangaza mshindi peke yake"
"Jopo la wanachama wa Safu ya Majaji wa Afrika (AJJF) linaongozwa na Jaji Mkuu mstaafu wa Tanzania Mohammed Chande Othman"
"Majaji wengine ni Lillian Tibatemwa -Ekirikubinza wa Mahakama ya Juu ya Uganda, Ivy Kamanga kutoka Mahakama ya Juu ya Rufaa ya Malawi, Moses Chinhengo kutoka Mahakama ya Rufaa, Lesotho, na Henry Boissie Mbha, Rais wa Mahakama ya Uchaguzi ya Afrika Kusini"
"Jopo hilo litahudhuria vikao vyote vya Mahakama ya Juu, litafuatilia na kusajili kesi hiyo inayopinga matokeo ya uchaguzi wa rais kulingana na viwango vya kimataifa vya haki za binadamu vinavyoongoza kesi kufanyika kwa haki"
"Timu hiyo pia itachambua jukumu na uhuru wa mahakama katika kutathmini mzozo wa uchaguzi na kurejea hali ya siasa ya jamii kuelekea kufunguliwa hiyo kesi ya kupinga matokeo"
"“Kufikia mwisho wa uangalizi wa kesi hiyo, waangalizi hao wataandika ripoti ya kina kwa kusudio la kuchangia zaidi katika taaluma, uhuru, uadilifu na kuwajibika kwa mahakama,” taarifa ya kikundi hicho imeeleza"
"Mahakama hiyo kwa mara ya kwanza imetoa fursa kwa umma kupata nakala za nyaraka zilizowasilishwa katika kesi inayopinga matokeo ya uchaguzi ikiwa ni hatua ya kuimarisha uwazi"
"Timu ya AJJF itakutana na Dr Ruto, Bw Odinga, na makamishna wa IEBC, Mkurugenzi wa Mashtaka ya Umma na Mwanasheria Mkuu"
"Takriban hoja nane zimewasilishwa kutaka kubatilishwa kwa ushindi wa Dr Ruto, na malalamiko kadhaa yakidai kuwepo ukiukaji mkubwa wa mchakato wa uchaguzi"
" Malalamiko mengine yanataka mahakama hiyo iangalie kuona iwapo Dr Ruto alifikia asilimia 50 na nyongeza ya moja inayohitajika kuweza kutangazwa mshindi"
"Hoja nyingine inaitaka mahakama itupilie mbali malalamiko yanayopinga ushindi wa Dr Ruto"
" Mahakama itasikiliza kesi hiyo ya malalamiko kupinga matokeo ya uchaguzi na kutoa uamuzi Septemba 5"
"Chanzo cha habari hii ni gazeti la ""The East African"""
" "
"Facebook Forum"
"Viongozi hao wawili hawajaongea hadi kufikia Alhamisi, kulingana na watu wa karibu na Ruto, akiwemo naibu rais mteule Rigathi Gachagua"
"Rais Kenyatta amerejea kuelezea nia yake ya dhati ya kutekeleza makabidhiano kwa utulivu, ikiwa ni uhakikisho wa karibuni katika mikutano tofauti na ujumbe wa Bunge la Marekani na kikundi cha viongozi wa kidini nchini siku ya Alhamisi"
"Mipango ya kukabidhiana madaraka kwa amani kutoka kwa Rais Kenyatta kwenda kwa mrithi wake pia yanaaminika kuwa tayari yanatekelezwa – yakisimamiwa na kamati ya mpito inayoongozwa na mkuu wa huduma za umma Kenya"
"Makabidhiano yanaweza kuchelewa kutokana na changamoto ya kisheria kuhusu matokeo ya uchaguzi ambayo itawalishwa na Raila Odinga"
"Mahakama ya Juu nchini Kenya ilibatilisha matokeo ya uchaguzi wa rais mwaka 2017, katika misingi ya kuwepo dosari katika kuwasilisha matokeo na kujumuisha kura"
"Kwa mujibu wa kanuni na utamaduni wa kukabidhiana madaraka Kenya, kamati, kati ya vitu vingine, inatarajiwa kufanikisha mawasiliano kati ya rais anayeondoka madarakani na rais mteule, na rais mteule anatakiwa kupewa muhtasari wa taarifa za kijasusi"
"Kenya imepitia mara tatu imekuwa na kipindi kizuri cha mpito kwa rais mpya kuingia madarakani katika miaka yake 59 ya uhuru, makabidhiano ya kwanza yalikuwa mwaka 1978 alipofariki rais Jomo Kenyatta akiwa madarakani – ambaye ni baba wa rais anayemaliza muda wake"
"Chanzo cha habari hii ni gazeti la ""The East African"" linalochapishwa Kenya"
" "
"Facebook Forum"
"Kati yao ni waandishi wa habari kadhaa wenye weledi ambao walitafuta hifadhi nchini Thailand"
"Baadhi tangu wakati huo wameondoka au kwenda kuishi kwingineko, lakini wengine walibakia Thailand, wakiishi kwa hofu ya polisi kuwakamata au kuwarejesha Myanmar"
"“Hadhi yao ya ukazi wa muda mrefu ni changamoto kubwa sana ya kuwa uhamishoni, wala haijalishi mahali gani wako,” mwandishi wa muda mrefu wa Myanmar Aung Naing Soe, hivi sasa anaishi Thailand, alisema katika mahojiano"
"Juhudi kadhaa zimeanzishwa na jumuiya za vyombo vya habari nchini Thailand kwa ajili ya waandishi wa habari wanaotokea Myanmar, wakiwapa msaada wa kifedha na wa kisheria ili waweze kuendelea kuendesha operesheni zao za habari hapa, au angalau waepuke kusumbuliwa na mamlaka husika"
"Aung Naing Soe, hata hivyo, ambaye ana uzoefu na waandishi walioko uhamishoni, alisema mengi yanaweza kufanywa"
"“Itakuwa ni jambo jema endapo kuna taasisi zozote zinazoweza kuwasaidia kupata hadhi ya kisheria ya uhamiaji kwa kuwasaidia kupata ukaazi katika nchi ya tatu kuliko kuwasaidia kurejea kupitia mpaka wa Thailand-Myanmar kisheria,” alisema"
"“Waandishi wengi wa Myanmar walioko uhamishoni hawana nyaraka halali hivyo wanahitaji kupumzika na pia msaada wa matibabu ya afya ya akili"
”
"Bila ya kujua nani atafuatia"
"Thailand imekuwa ni kituo kikuu na sehemu ya mpito kwa wale wanaokimbia ghasia huko Myanmar kwa miongo kadhaa"
" Mapinduzi ya mwaka jana yalileta wimbi jipya la wakimbizi, wakiwemo waandishi, licha ya wanaofuatilia kusema ni vigumu kusema wangapi bado wako nchini Thailand"
"“Baadhi waliondoka mapema, kama Machi 2021,” Johanna Son, ambaye anaendesha Reporting ASEAN, mtandao unaofuatilia matukio ya haki za raia huko Myanmar na eneo hilo, alisema"
" “Wengine walijaribu kufanya iwezekane, baadhi waligundua kuwa haiwezekani au siyo busara kubakia na kubahatisha maisha yao"
”
"Chavarong Limpattamapanee, rais wa Baraza la Habari la Taifa la Thailand alikadiria kuwa waandishi wa habari takriban 180 waliokuwa wamekimbia mapinduzi mwaka 2021 wako Thailand, wengi wao wako kaskazini, katika maeneo ya mpakani kama vile Mae Sot"
"“Na karibu wote kati yao wanaogopa sana, kugunduliwa na kukamatwa,” amesema"
"Thailand haijasaini Mkataba wa Wakimbizi wa Umoja wa Mataifa, ambao unazikataza serikali kuwarejesha wakimbizi katika nchi zao kama wanakabiliwa na vitisho kwa uhai wao"
"“Wale walioingia Thailand kisheria na wanataka kubakia wanakabiliwa na changamoto kubwa ya kuendelea kuwa na hadhi ya kisheria,” Phil Robertson, naibu mkurugenzi wa shirika la Human Rights Watch, kitengo cha Asia, amesema"
" “Wakati wengine waliokuwa wamevuka kirahisi mpakani wanakabiliwa na vitisho vya kukamatwa kwa kuingia kinyume cha sheria, na kuna uwezekano wa kurejeshwa Myanmar, wakati wowote"
" "
" "
"Facebook Forum"
"Katika maadhimisho ya siku ya Uhuru wa Habari Duniani, waandishi na watetezi wa haki za binadamu wameonya kuhusu vitisho kwa uhuru wa habari na demokrasia kwa kutoa habari za uongo, hotuba za chuki na propaganda kupitia teknolojia ya digitali"
"Katika tukio maalum kuadhimisha siku hiyo , mkuu wa haki za binadamu katika Umoja wa Mataifa, Michelle Bachelet alitoa heshima kwa ushujaa na azma ya waandishi wa habari ambao wanaendelea kufanya kazi huku wakikabiliwa na ongezeko la manyanyaso, vitisho, na hatari kwa maisha yao"
"Bachelet alielezea kuwa mwaka jana waandishi wa habari 55 waliuwawa"
" Mwaka huu, anasema waandishi wa habari sita na mfanyakazi mmoja kwenye chombo cha habari aliuliwa huko Mexico na waandishi wa habari wengine 12 wameuawa nchini Ukraine tangu Russia ilipoivamia nchi hiyo hapo Februari 24 ameonya kuhusu ongezeko la nyenzo za upelelezi, kama vile Pegasus au Candiru, ambavyo vinaingilia kwa ndani vifaa vya watu na maisha yao"
"“Matumizi ya udukuzi katika mitandao umepelekea kukamatwa, kutishiwa na hata kuuawa kwa waandishi wa habari"
" Imehatarisha vyanzo vyao"
" Inaziweka hata familia zao katika hatari"
" Kukabiliana na hatari hizi, waandishi wa habari mara nyingi wanachukua njia hatari za kujizuia"
”
"Mshindi wa tuzo ya mwaka ya Amani ya Nobel, mwandishi wa habari wa Russia, Dmitry Muratov, anasema Russia inakabiliwa na mustakbali uliovunjika kwasababu ya Rais Vladimir Putin"
" Anasema uharibifu wa vyombo huru chini ya utawala wa Putin, na propaganda dhidi ya Ukraine, zimekuwa ni muhimu katika kuchochea uvamizi wa Russia"
"Mshindi mwenza wa tuzo hiyo mwaka jana, mwandishi wa habari wa Ufilipino, Maria Ressa anakiri kuhusu ukandamizaji wa ukweli uliofanywa na Putin ambapo imewezekana kwake kuanzisha vita nchini Ukraine"
"“Bila ya takwimu huwezi kupata ukweli"
" Bila ya ukweli huwezi kupata uaminifu"
" Bila ya uaminifu hatushirikiani uhalisia"
" Hakuna kanuni za sheria"
" Hakuna demokrasia"
" Waandishi wa habari, watetezi wa haki za binadamu – mtu yeyote anashambuliwa, mtu yeyote anaweza kulengwa"
" Sisi hatuna ulinzi katika vita vya habari,” anasema Ressa"
"Ressa anasema propaganda inakuwa na mchango katika kuwatia khofu watu na kuwasilisha takwimu za uongo"
" Anaonya kuwa watu ambao wanaamini uongo ndiyo sahihi, ni watu ambao wanaweza kudhibitiwa"
" Anaonya pale ukweli unapoharibiwa, demokrasia nayo huharibiwa"
" "
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Dunia inapoadhimisha siku ya uhuru wa vyombo vya habari na uhuru wa kujieleza Jumanne, shirika la kutetea haki za waandishi habari la Waandishi wasio na Mpaka RSF linasema mvutano unaongezeka kutokana na vurugu kwenye utoaji wa habari"
"Ripoti ya shirika hilo lenye makao yake mjini Paris inaonya kwamba kutokana na ukosefu wa kanuni za kusimamia utandawazi wa kutoa habari kwenye mitandao kumekuwepo na ongezeko marudufu la habari za uwongo na propaganda, mivutano katika vyombo vya habari na kusababisha migawanyiko ndani ya nchi na kati ya nchi na nchi kwenye kiwango cha kimataifa"
"Ripoti hiyo imeorodhesha pia hali ya uhuru wa habari katika zaidi ya nchi 180, na kati ya nchi zinazoongoza ni zile za Scandinavia za Norway, Denmark Sweden na Filand pamoja na Estonia"
"Na zile zilizoko chini katika orodha ni Korea Kaskazini ikifuatiwa na Eritrea, Iran na Turkmenistan"
"Kwa upande wa nchi za Afrika Ushelsheli ndio inaongoza kwa uhuru wa vyombo vya habari na ni miongoni mwa nchi 7 zenye uhuru wa kuridhisha, ikiwa pamoja na Namibia, Afrika kusini, Cape Verde, Ivory Coast Burkina Faso na Sierra Leone"
"Kwa Afrika mashariki Tanzania imeshuhudia kufunguka kwa uwanja wa uhuru wa habari lakini Kenya kuimarika zaidi katika uhuru huo ikipanda kutoka nafasi ya 102 hadi 62"
" Ripoti inaeleza Rwanda Burundi hali imekuwa nzuri kidogo lakini Uganda ikishuhudia kubanwa kwa uhuru wa kusema na uhuru wa waandishi habari"
" "
"Facebook Forum"
"Roegchanda Pascoe alionyesha ushujaa kukabiliana na vitisho vya kuuawa wakati akijaribu kuzuia ghasia za magenge zilizokuwa zimezikumba jamii za makazi ya Cape nje kidogo ya mji wa Cape Town, Afrika Kusini"
" Facia Boyenoh Harris alikabiliwa na manyanyaso wakati akitetea haki za wanawake na ulinzi wa unyanyasaji wa kingono nchini Liberia"
"Wanawake hawa wawili Waafrika kutoka nchi zilizoko kusini mwa jangwa la Sahara ni kati ya darzeni za wanawake wanaopewa heshima na Wizara ya Mambo ya Nje ya Marekani na Tuzo ya Kimataifa ya Wanawake Mashujaa kwa kuonyesha “ujasiri usio wa kawaida, nguvu na uongozi katika kupigania amani, haki, haki za binadamu, uwiano wa kijinsia, na usawa … mara nyingi kwa kuweka maisha yao hatarini na kujitoa mhanga,” kwa mujibu wa taarifa kwa vyombo vya habari"
"Watatambuliwa Jumatatu katika hafla ambayo, kutokana na janga la corona, itawaleta wote hao pamoja kwa njia ya mtandao badala ya kuhudhuria binafsi mjini Washington"
" Waziri wa Mambo ya Nje wa Marekani Antony Blinken ataongoza tafrija hiyo, na mke wa Rais Jill Biden atatoa hotuba"
"Roegchanda Pascoe"
"Pascoe, mwenye umri wa miaka 47, ni mwanaharakati anayefanya kazi kuzuia uhalifu katika nyumba za Cape, jamii maskini nje ya mji wa Cape Town ambako watu wa makabila mbalimbali walilazimishwa kukaa eneo hilo katika miaka 1960 chini ya mfumo wa utawala wa kibaguzi Afrika Kusini"
"Magenge yamekuwa na makazi yao kwa miongo mingi hapo, wakisafirisha dawa za kulevya, silaha, ukahaba na mengine mengi"
" Ghasia zimefanywa “kuwa ni kitu cha kawaida,” Pascoe aliiambia VOA"
"Lakini mwaka 2013, baada ya mvulana mmoja aliyekuwa akicheza nje aliuawa katika mapambano ya risasi, mwanamama huyu alikuwa muasisi mwenza wa Kikundi cha kujitolea cha Usalama cha Manenberg"
" Kilipewa jina la kitongoji ambapo kipo, Kikundi hicho kinatoa elimu kuhusu mfumo wa kisheria wa uhalifu, kinawapatia mafunzo watetezi wa kisheria wa kijamii, na kutoa ushauri nasaha na misaada mingine kwa waathirika wa uhalifu, hususan wanawake na watoto"
" Pascoe anapata posho kupitia mfuko wa msaada kutoka Kikundi cha Kimataifa Kinachopambana na Uhalifu Kimataifa (Global Initiative Against Transnational Organized Crime)"
"Kikundi hicho pia kinafanya usuluishi kati ya magenge mbalimbali, kwa lengo la kutafuta suluhu ya amani kwa mizozo"
"Mwezi Julai 20, 2016, Pascoe na wakazi wengine kadhaa wa Manenberg walishuhudia madai ya shambulizi la genge dhidi ya mwanamme mmoja ambaye alikufa baadaye siku hiyo"
" Pascoe alikuwa ndiye shuhuda pekee kutoa ushahidi katika kesi ya mauaji ya mwaka 2019, akisaidia kumtia hatiani kiongozi wa genge hilo na wengine wawili"
"Siku moja kabla ya kutoa ushuhuda, washambuliaji wasiojulikana walipiga risasi katika nyumba yake"
" Pascoe alikuwa amehamishiwa katika nyumba usalama mapema siku hiyo, lakini watoto wake walikuwa bado wako nyumbani"
" Tangu wakati huo wameungana naye mafichoni, wakihofia kulipiziwa kisasi na magenge hayo"
"“Siwezi kukaa kimya wakati dhulma inatokea kwa kiumbe yeyote,” mwanamama huyo aliiambia VOA juu ya uamuzi wake wa kutoa ushahidi"
" Lakini “athari za ghasia za magenge zimekuwa mbaya sana kwangu mimi"
" … Sitaweza kurejea kuishi katika jamii hiyo"
"Hata hivyo Pascoe amekuwa mvumilivu"
" Kupitia kikundi hicho, anaendelea kusuluhisha migogoro ya jamii na kuwasaidia waathirika wanawake na familia mbalimbali"
" Ameandaa program ya kuzuia na kuingilia kati matukio ya kihalifu kwa vijana walio kaitka mazingira hatarishi"
" Ameandaa mfumo wa “walking bus” kwa wanafunzi kusindikizwa na wazazi wao – aghlabu mama zao ambao hawana kazi"
" Wanalipwa, “wanafundishwa na kupewa ujuzi wa namna ya kutoa huduma ya kwanza dharura,” Pascoe amesema"
"“Ana mikakati ya kustaajabisha ya kuiendeleza jamii yake,” Oscar Nceba Siwali amesema kuhusu Pascoe kupitia barua pepe aliyoituma VOA"
" Anaongoza Shirika la Afrika Kusini la Maendeleo na Ujenzi Mpya, linalohamasisha kujiepusha na ghasia katika baadhi ya jamii zilizoimara nchini humo"
"“Katika warsha za kuzisaidia kuzihusisha taasisi zisizo za kiserikali kufanya kazi pamoja, amekuwa ni msaada mkubwa sana – anaelekeza jinsi ya kusonga mbele lakini pia anakiri [yale] yaliyopita"
”
"Pascoe anatarajia kuchaguliwa kwake kwa tuzo ya Mwanamke Jasiri itawasaidia wengine kutambua kuwa, haijalishi namna ulivyokuwa nyuma, wanaweza kutoa michango yenye kuthaminiwa"
"“Itakuwa na maana kubwa sana kwa viongozi vijana wanawake,” amesema"
"Facia Boyenoh Harris"
"Facia Boyenoh Harris mwanzilishi mwenza wa kikundi cha wanawake, Paramount Young Women Initiative Hivi leo, kinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
" Monrovia, Liberia"
" (Photo courtesy of U"
S
" State Department)"
"Mwaka 2005, Harris alikuwa katika mwaka wa kwanza Chuo Kikuu cha African Methodist Episcopal katika mji mkuu wa Liberia, Monrovia, wakati yeye na baadhi ya wanafunzi wenzake walipoanzisha kikundi cha Vijana Wanawake, Paramount Young Women Initiative"
" Walichangisha fedha kwa ajili ya udhamini wa masomo kuwasaidia wanafunzi wengine wanaohangaika kupata fedha, majukumu ya kifamilia, matatizo ya masomo na mengine mengi"
"Waliongeza warsha"
" “Tulizungumza kuhusu maisha ya familia, masuala ya uchumi wa jamii na uhamaishaji tunaohitaji” wakati Liberia ilipokuwa inaondokana na vita vya wenyewe kwa wenyewe, alisema Harris, mwenye umri wa miaka 39"
" “Tulikuwa na sehemu salama ya kukutana pamoja"
”
"Hivi leo, juhudi hizo zisizokuwa za kibiashara zinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
"Ni kituo kimoja cha wanaharakati kwa Harris, ambaye ni mwandishi wa zamani nchini Liberia, ambayo ina wajibu wa kuongoza juhudi za kuifikia jamii inayoendeshwa na Tume Huru ya Habari ya Liberia"
" Imepewa jukumu kutekeleza Sheria ya Uhuru wa Habari nchini"
"Harris muasisi mwenza wa Kikundi cha Wanawake Liberia na, kama msimamizi wa kijamii, amekuwa akifanya kampeni kupanua wigo wa ushiriki wa kisiasa na hali bora ya usafi"
" Anapambana na manyanyaso ya kijinsia, ikiwemo ubakaji na ukeketaji wa wanawake"
"Nchini Liberia, “tunakabiliana na mfumo dume wenye nguvu kubwa ambao unawakandamiza wanawake,” Harris alisema"
"Rais wa Liberia alitangaza mwaka 2020 ubakaji ni dharura ya kitaifa, na serikali hivi karibuni ilianzisha mawasiliano mubashara ya simu katika kutoa taarifa za uhalifu wa kingono na kijinsia"
"Lakini Waziri wa Jinsia Williametta E"
" Saydee-Tarr, akihutubia Baraza la Seneti la taifa Alhamisi [Machi10], alilalamika juu ya viwango vidogo vya kuripoti na kasi ya pole pole kwa mashtaka ya uhalifu huo"
"“Kuna changamoto nyingi katika mfumo huo,” Harris alisema"
" Polisi mara nyingine wanasema hawana uwezo wa kuchunguza au kufanya ukamataji, au muathirika au ndugu zao hawataki kufungua mashtaka"
" Kesi zinaweza kukwama katika mfumo wa kukabiliana na uhalifu"
"Watu wanahitaji “kupata haki kwa wakati,” Harris alisema"
"Pia anatetea kuwepo uwakilishi sawa katika ofisi za umma"
" Ingawaje Liberia ilikuwa nchi ya kwanza Afrika kumchagua rais mwanamke – Ellen Johnson Sirleaf, rais aliyehudumu tangu mwaka 2006 hadi 2018 – wanawake bado uwakilishi wao uko chini katika ofisi za kuchaguliwa kitaifa"
" Harris ameeleza kuwa Bunge la Liberia, wanawake wana viti 11 kati ya 103 katika Baraza la Wawakilishi na Seneti wawili katika Baraza la Seneti lenye viti 30"
"“Wanawake hawana fursa ya kupata fedha sawa” kwa kulipa ada na kampeni, alisema Harris, akipendekeza kuwepo na hatua za kuwawezesha kupata fedha za kampeni"
"Harris alisema Tuzo ya Ushujaa inawaenzi “ wanawake wa Liberia ambao wamekuwa wakiendelea kufanya kazi ngumu kuhakikisha kuwa ukosefu wa haki unamalizwa” wakati wakiendeleza maendeleo ya nchi"
"Inawakilisha changamoto binafsi, pia: “Nina majukumu makubwa zaidi kufanya zaidi … kuiacha Liberia bora kwa vizazi vitakavyokuja baada ya sisi"
"Programu ya uongozi "
"Zaidi ya sherehe za tuzo zitakazo fanyika kwa njia ya mtandao Jumatatu, mashujaa hao watashiriki katika programu ya uongozi ya kupitia mtandaoni “ kuungana na wenzao wa Marekani na kuimarisha mtandao huo wa kimataifa wa viongozi wanawake,” Wizara ya Mambo ya Nje imesema katika taarifa kwa vyombo vya habari"
" Zaidi wa wanaweka 170 kutoka nchi zaidi ya 80 wametambuliwa kutokana na kazi zao tangu mwaka 2007"
" "
" "
"Facebook Forum"
