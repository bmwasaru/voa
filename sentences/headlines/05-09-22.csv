"
live
Duniani Leo Video Tube
"
"
Waziri mkuu wa Uingereza kujulikana wiki hii
"
"
Balozi wa Marekani nchini Russia amaliza muda wake
"
"
Wanajeshi watatu wa Ivory Coast wameachiwa huru kutoka nchini Mali
"
"
Mahakama ya juu Kenya inatoa uamuzi Jumatatu kesi ya matokeo ya urais
"
"
Meli ya kivita ya Uturuki imetia nanga Israil baada ya zaidi ya muongo mmoja
"
"
Russia inaandaa pigo kubwa la nishati kwa ulaya;asema Zelenskiy
"
"
Afrika Mashariki iko katika shauku kujua uamuzi wa kesi ya kupinga matokeo Kenya
"
"
Kimbunga Hinnamnor chasababisha huduma za masomo na usafiri kusitishwa China
"
"
Idadi ya vifo kutokana na mafuriko nchini Pakistan inaongezeka
"
"
Wakazi wa mkoa wa Tanganyika DRC waomba kupewa boti salama ili kuzuia ajali.
"
"
Ukatili wa nyumbani waendelea kuripotiwaTanzania
"
"
Mahakama ya juu Kenya itaamua Jumatatu iwapo itaunga mkono au kubatilisha matokeo ya uchaguzi wa urais uliofanyika Agosti 9 mwaka 2022
"
"
Jukwaa la Waandishi: Wanahabari wajadili masuala yaliyogonga vichwa vya habari
"
"
Mahakama yaendelea kusikiliza ombi la Odinga kutaka kura zibatilishwe
"
"
Picha ya kiambatanisho kwa Wizara ya Sheria yaonyesha unyeti wa nyaraka zilizokutwa Mar-a-Lago
"
"
IEBC yakanusha madai kuwa seva zake zilidukuliwa
"
"
Kampuni iliyotoa huduma ya teknolojia ya kupigia kura kwa IEBC yakataa kufungua seva
"
"
Monkeypox yaendelea kusumbua DRC
"
"
Ulimwengu wamkumbuka Princess Diana
"
"
Biden aeleza masikitiko yake juu ya mashambulizi mapya dhidi ya FBI
"
"
Uchaguzi Mkuu Angola 2022: Kumbukumbu ya Daftari la Mwandishi
"
"
Uchaguzi Mkuu 2022: Mahakama ya Juu Kenya yaanza kusikiliza kesi nane zinazopinga ushindi wa Ruto
"
"
Kenya: Odinga asema ataheshimu maamuzi ya mahakama
"
"
Majaji maarufu wa Afrika wawasili Kenya kufuatilia kesi ya kupinga matokeo ya uchaguzi
"
"
Waandishi wa Habari wa Myanmar wakabiliwa na vitisho vya kuondolewa Thailand
"
"
Mwandishi wa Uganda aliyeko uhamishoni asimulia alivyoteswa kwa kusimamia maadili
"
"
Mwandishi wa habari wa Congo aeleza mauaji ya waandishi hayajafanyiwa uchunguzi
"
"
Mwandishi anayeishi uhamishoni asema uhuru wa habari umezidi kudidimia Zimbabwe
"
"
Mwanahabari aliyeko uhamishoni aeleza hali ya waandishi Burundi
"
"
Waandishi na watetezi waonya kuhusu vitisho kwa uhuru wa habari kupitia teknolojia
"
"
Waandishi wa habari wa Sudan na Sudan Kusini wanaelezea magumu wanayopitia
"
"
Wadau: Sheria kandamizi zatoa mianya kuminywa vyombo vya habari Tanzania
"
"
Siku ya Uhuru wa Habari: 'Mvutano waongezeka katika utoaji habari'
"
"
Mwandishi DRC aeleza uhuru wa habari katika hali ya kivita
"
"
Mwandishi wa habari Kenya aeleza changamoto za kufichua uovu
"
"
Uchaguzi Mkuu Angola August 24 2022: Vuguvugu la uchaguzi linaendelea
"
"
Kenyatta ashauri makamu wake ajiuzulu
"
"
Marekani kuwapa tuzo ya heshima wanawake mashujaa wa Afrika
"
" Truss ameapa kuchukua hatua ndani ya wiki moja baada ya kuchaguliwa kushugulikia suala la kupanda kwa gharama za maisha kulikochochewa zaidi na kupanda kwa bei ya mafuta kufuatia mapigano ya Ukraine"
" Hata hivyo wakati akizungumza na shirika la habari la BBC Jumapili, hakueleza kwa kina kuhusu hatua anazokusudia kuchukua"
"Licha ya kuteoeleza kwa kina mpango wake, Truss amesema kwamba anaelewa matatizo yanayoikumba Uingereza, miongoni wao yakiwa ni serikali kushindwa kushugulikia suala la kushuka kwa thamani ya sarafu yake, mazingira ya wafanyakazi pamoja na mfumo wa afya usio thabiti, tangu Julai baada ya waziri mkuu Boris Johnson kutangaza nia yake ya kujiuzu, suala lililopelekea kampeni kali za kutafuta mrithi wake"
"Chama cha Konsavative kinatarajiwa kutangaza mshindi atakayechukua nafasi ya Jonhson Jumatatu"
" Truss anapambana na Rishi Sunak, waziri wa zamani wa fedha kuwania nafasiya waziri mkuu wakati atakayeibuka mshindi pia akifanyika mkuu wa chama hicho"
" Wakati wa kampeni, Truss aliahidi kuongeza matumizi ya fedha za ulinzi, kupunguza kodi pamoja na kuongeza nishati, ingawa hakueleza kwa kina anavyokusudia kutekeleza hayo"
" "
" "
" "
" "
" "
"Facebook Forum"
"Balozi wa Marekani nchini Russia, John Sullivan alimaliza muda wake wa kuwa mwanadiplomasia mkuu wa Marekani mjini Moscow siku ya Jumapili baada ya takribani miaka mitatu kuanzia utawala wa Trump hadi Biden na atastaafu baada ya muda mrefi katika utumishi wa serikali"
"Kuondoka kwake ambako kunakuja katikati ya mzozo unaozidi kuwa mkubwa juu ya vita vya Russia nchini Ukraine pamoja na mizozo kuhusu wamarekani waliozuiliwa nchini Russia kulitarajiwa kufika kikomo msimu huu wa FALL kutokana na kwamba alifikia kikomo cha kuhudumu kama balozi wa Marekani"
"Lakini pia iliharakishwa kutokana na masuala ya kiafya katika familia, kulingana na watu wanaofahamu suala hilo ambao walizungumza kwa sharti la kutotajwa majina kwa sababu ya usiri wa suala lenyewe"
" Kuondoka kwa balozi Sullivan kumepangwa na ni sehemu ya mzunguko wa kawaida wa kidiplomasia wizara ya mambo ya nje ya Marekani ilisema"
" Amehudumu kwa muda wote kama balozi wa Marekani nchini Russia akisimamia moja ya uhusiano mgumu zaidi kati ya nchi hizo mbili duniani katika nyakati ambazo hazijawahi kutokea"
"Facebook Forum"
"Wanajeshi watatu wa kike wa Ivory Coast waliwasili nchini kwao mwishoni mwa wiki baada ya kuzuiliwa kwa takribani miezi miwili nchini Mali huku wengine 46 wakiwa bado wako gerezani katika kesi ambayo imeongeza mivutano kati ya majirani hao wa Afrika magharibi"
"Waziri wa mambo ya nje wa Togo, Robert Dusse ambaye nchi yake imekuwa mpatanishi wa mazungumzo alisema wanawake hao watatu waliachiliwa kama ishara ya kibinadamu na kiongozi wa Mali, Kanali Assimi Goita"
" Tuna huzuni kwa sababu marafiki zetu bado wako huko na tunatarajia kujumuika nao hivi karibuni, alisema mmoja wa wanajeshi hao, Sita Bamba, ambaye aliachiliwa huru pamoja na Awa Bakayoko na Kangah Badou Adele Bledou"
"Wanajeshi hao wa Ivory Coast walitumwa Mali mwezi Julai kufanya kazi katika Sahelian Aviation Services, kampuni ya binafsi iliyopewa kandarasi na Umoja wa Mataifa"
" Hata hivyo serikali ya Mali ilisema inawachukulia raia hao wa Ivory Coast kuwa mamluki kwa sababu hawakuajiriwa moja kwa moja na tume ya Umoja wa Mataifa na kuwafungulia mashtaka ya kuhujumu usalama wa taifa"
"Mamlaka ya Mali ilisema kampuni hiyo ya usafiri wa anga inapaswa kuanzia sasa kukabidhi masuala ya usalama wake kwa vikosi vya ulinzi na usalama vya Mali"
"Facebook Forum"
"Mahakama ya Upeo nchini Kenya inatarajiwa kutoa uamuzi siku ya Jumatatu kuamua kuhusu masuala yaliyoibuliwa na walalamishi kuhusu uadilifu wa uchaguzi wa Agosti 9 na uhalali wa kumtangaza Naibu Rais William Ruto kuwa Rais mteule"
"Iwapo wengi wa majaji watatupilia mbali malalamiko yalioibuliwa na Mgombea wa Urais kupitia Muungano wa Azimio One Kenya, Raila Odinga na kuunga mkono matokeo yaliyotangazwa na baraza la uchaguzi, Rais Mteule William Ruto basi ataapishwa Septemba 13 kuchukua nafasi ya Uhuru Kenyatta na kuwa Rais wa Tano wa Jamhuri ya Kenya "
"Lakini iwapo watabatilisha ushindi wa William Ruto mamlaka zitakuwa na siku 60 kufanya uchaguzi mpya iwapo mahakama itatoa uamuzi unaomuunga mkono Odinga, ambaye tayari amepinga matokeo ya urais mara tatu katika maisha yake ya kisiasa ya muda mrefu na kuyataja matokeo ya kura ya hivi punde kuwa ""upotovu"""
"Na Iwapo mahakama itakubali maombi ya Raila Odinga ya kutaka mwenyekiti wa Tume Huru ya Uchaguzi na Mipaka (IEBC) Wafula Chebukati afunguliwe mashtaka na kuzuiwa kuendesha uchaguzi wa marudio, itachukua muda mrefu kufanya uchaguzi mpya"
"Tayari baadhi ya wakenya wameelezea kukosa imani na Tume ya IEBC kufuatia migawanyiko ya ndani, ambayo imeshuhudia kundi moja la makamishna wakikataa matokeo yaliyotangazwa na Mwenyekiti Wafula Chebukati "
"Wiki iliyopita kundi la Muungano wa Azimio One Kenya pamoja na wanasheria wa Odinga waliwasilisha kesi wakidai kuwa mfumo wa uchaguzi Nchini kenya ulikubwa na dosari nyingi pamoja ya Uingiliwaji wa Teknolojia za Tume Huru ya Uchaguzi na Mipaka IEBC n na kubadilisha picha halisi za fomu za matokeo ya vituo vya kupigia kura na kuweka za uwongo, hivyo basi kuongeza mgao wa Ruto katika kura ya Agosti 9"
"Aidha ombi la Odinga pia lilidai kuwa matokeo ya Urais ni batili kwa sababu yalitangazwa na mwenyekiti badala ya tume nzima huku Odinga akitaka mwenyekiti wa IEBC abadilishwe"
"Kwa upande wa Mawakili wa IEBC na William Ruto walimshutumu Odinga kwa kughushi kumbukumbu za kompyuta ili kuleta mgogoro wa kikatiba na kulazimisha makubaliano ya kugawana mamlaka"
"Mwenyekiti wa tume ya uchaguzi amesema uchaguzi ulikuwa ""huru, haki na wa kuaminika"" katika majibu yake ya mahakama huku Makamishna wanne wapinzani wakiwasilisha majibu ya kuibua wasiwasi kuhusu mchakato wa kujumlisha kura na mienendo ya mwenyekiti"
"Baada ya kusoma maombi yaliowasilishwa, Mahakama ya Upeo ikiongozwa na Jaji Mkuu na Rais wa Mahakama ya Juu Martha Koome ilipunguza madai na kadhia nyingi katika kesi nane za kupinga matokeo ya uchaguzi wa urais wa Agosti 9 hadi masuala tisa ambayo matokeo yake yataamua iwapo Ushindi wa Ruto utaidhinishwa"
"Baada ya kukamilika kwa mvutano wa mawakili, macho yote sasa yanawaangazia majaji hao kutoa uamuzi ambao utaamua mustakabali wa taifa la Kenya"
"Facebook Forum"
"Meli ya kivita ya Uturuki imetia nanga huko Israel kwa ziara ya kwanza ya aina hiyo katika kipindi cha zaidi ya muongo mmoja huku uhusiano kati ya washirika wa Marekani ukiimarika kufuatia mvutano mkali kuhusu wa-Palestina"
"Meli ya Kemal Reis ilitia nanga Jumamosi kama sehemu ya ujanja wa NATO katika bahari ya Mediterranean afisa wa Uturuki alisema"
" Afisa mmoja wa Israel alisema Ankara imewasilisha ombi la awali la kuwataka wafanyakazi hao kuondoka pwani"
"Afisa katika bandari ya Haifa amesema hii ni mara ya kwanza kwa meli ya kijeshi ya Uturuki kutembelea huko tangu angalau mwaka 2010 wakati uhusiano wa pande mbili ulipovunjwa na hatua ya Israel kuuvamia msafara wa makundi ya misaada yanayoiunga mkono Palestina ambayo ilijaribu kukiuka vizuizi vyake vya ukanda wa Gaza"
"Watu 10 waliuawa na jeshi la majini la Israel katika tukio hilo"
" Kwa upande wake Israel imeeleza pingamizi dhidi ya Uturuki yenye uanachama wa NATO kuwakaribisha wanachama wa Hamas vuguvugu la kiislam ambalo linatajwa kama kundi la kigaidi katika nchi za magharibi"
"Facebook Forum"
"Rais wa Ukraine Volodymyr Zelenskiy ameiambia ulaya kutarajia msimu mgumu wa baridi kwani shambulizi la Russia dhidi ya nchi yake linasababisha kupunguzwa kwa usafirishaji wa mafuta pamoja na gesi na Moscow"
"Zelenskiy alikuwa akizungumza Jumamosi usiku baada ya Moscow kufunga bomba kuu linalosambaza gesi ya Russia kwenda barani humo"
" Russia inaandaa pigo kubwa la nishati kwa watu wote wa ulaya kwa msimu huu wa baridi kali alisema katika hotuba yake ya kila siku kwa njia ya video"
"Moscow imetaja vikwazo vya nchi za magharibi vilivyowekwa kutokana na uvamizi wake nchini Ukraine na masuala ya kiufundi kutokana na usumbufu wa nishati"
" Nchi za ulaya ambazo zinaiunga mkono serikali ya Kyiv kwa kutoa msaada wa kidiplomasia na kijeshi zimeishutumu Russia kwa kutumia usambazaji wake wa gesi kama silaha"
"Baadhi ya wachambuzi wanasema uhaba wa gesi na kuongezeka kwa gharama ya maisha wakati wa msimu wa baridi kali unapokaribia kuna hatari ya kuondoa uungwaji mkono wa nchi za magharibi kwa Kyiv wakati serikali zikijaribu kukabiliana na watu waliochoshwa"
" "
"Facebook Forum"
" "
"Ni wakati mgumu kwa Kenya wakati nchi inasubiri uamuzi wa Mahakama ya Juu kwa kesi inayopinga matokeo ya uchaguzi wa rais iliyofunguliwa na Waziri Mkuu wa zamani Raila Odinga na wengine"
"Mahakama ya Juu inatarajiwa kutoa uamuzi Septemba 5 juu ya masuala tisa yaliyowasilishwa na wanaopinga matokeo hayo kuhusu maadili ya uchaguzi na uhalali wa kutangazwa Naibu Rais William Ruto kuwa rais mteule"
"Mjadala huo umekuwa ukilenga uwezekano wa maamuzi mbali mbali katika kesi hiyo, huku wataalam wa kisheria wakitabiri mambo matatu"
"Mahakama inaweza kukubaliana na uamuzi wa Tume Huru ya Uchaguzi na Mipaka (IEBC) katika kumtangaza William Ruto ndiye rais mteule, au inaweza kubatilisha uchaguzi na kuamuru uchaguzi mpya"
"Pia kuna wachache wanaofikiria huenda mlalamikaji anaweza kupewa ushindi"
"Majaji saba walijitenga Ijumaa kwenda kufanya uamuzi wao wa kisiasa baada ya kukamilisha kusikiliza hoja za wanaopinga matokeo"
"Bw Odinga, kiongozi wa upinzani ambaye ameshindwa uchaguzi wa urais kwa mara ya tano kwa kura chache, anadai kwamba kulikuwa na wizi katika uchaguzi na ameitaka Mahakama ya Juu ama ibatilishe matokeo yaliyotangazwa na mwenyekiti wa tume ya uchaguzi Agosti 15 na iamuru uchaguzi urudiwe au atangazwe yeye ndiyo mshindi"
"His legal team argued in court that there was massive vote rigging, citing certain discrepancies in vote count entries at polling stations and those transmitted electronically to the national tallying centre in Nairobi"
"Timu yake ya wanasheria ilidai mahakamani kwamba kulikuwa na wizi mkubwa wa kura, ikieleza baadhi ya dosari katika kusajili hesabu ya kura katika vituo vya kupiga kura na zile zilizotumwa kielektroniki kwenye kituo cha taifa cha majumuisho ya kura mjini Nairobi"
"Chanzo cha habari hii ni gazeti la ""The East African"" linalochapishwa Kenya"
" "
" "
"Facebook Forum"
"Shanghai imesitisha huduma za feri na kupeleka zaidi ya maafisa polisi 50,000 kusaidia shughuli za uokoaji na kuelekeza magari upande mwingine mbali na maeneo hatari"
" Kitovu cha biashara cha mashariki cha Wenzhou kiliamuru shule zote kufungwa Jumatatu"
"Hinnamnor kimetabiriwa kusogea polepole kuelekea kaskazini hadi bahari ya East China ikiwa na upepo wenye kasi ya kilomita 175 kwa saa, kulingana na kituo cha Ufuatiliaji Hong Kong"
"Shughuli za kuwaondoa watu na kufutwa kwa safari za ndege zimeamriwa kufanyika katika kisiwa cha Okinawa kusini mwa Japan"
" Kimbunga hicho pia kinatarajiwa kuleta mvua kubwa katika Rasi ya Korea, kukiwa na uwezekano wa kutokea mafuriko"
"Kituo cha taifa cha hali ya Hewa China kimetoa tahadhari ya manjano ya kimbunga saa nne asubuhi Jumapili kwa saa za huko, na kuonya kuwa mvua kubwa zitapiga kaskazini mashariki mwa Zhejiang, Shanghai na kisiwa kinachojitawala cha Taiwan"
"Meli ziliarifiwa kurejea bandarini ili kujilinda na upepo, na kituo hicho pia kiliwasihi watu kuepuka mikusanyiko mikubwa ndani na nje ya nyumba"
"Nchini Japan, kimbunga kilipiga Okinwa na visiwa vya karibu kwa mvua kubwa na upepo mkali sana, na kutishia mafuriko na kusimamisha zaidi ya safari za ndege 100 zinaingia katika visiwa hivyo na sehemu za kisiwa kikuu cha kusini cha Kyushu"
"Picha za video katika televisheni ya Taifa ya Japan, NHK, zilionyesha miti ikitikisika kwa nguvu kutokana na kimbunga, huku mvua zikinyesha kwa nguvu katika vibaraza pembeni ya barabara"
" Nyumba ya kuotesha maembe katika kisiwa cha Ishigaki kiliharibiwa"
" Katika kisiwa kikuu cha Okinawa, wazee wawili walianguka na kujeruhiwa kidogo, kulingana na taarifa za vyombo vya habari"
"Maafisa wanasema kusogea polepole kwa kimbunga hicho kunaweza kuongeza kiwango cha mvua na hatari ya kuwepo mafuriko katika mji wa kusini ambapo mawingu maziko yametanda"
"Nchini Taiwan, zaidi ya wakazi 600 huko katika kaunti za New Taipei, Taoyuan na Hsinchu waliondolewa na kupelekwa maeneo salama Jumamosi wakati mvua kubwa na upepo wenye kasi ukipiga, kulingana na Shirika la habari la Central News la kisiwa hicho"
"Kimbunga hicho kilisababisha maporomoko ya ardhi katika kaunti ya Miaoli na kuangusha miti zaidi ya 100 iliyoko pembeni mwa barabara"
" Takriban safari 40 za ndege na zaidi ya huduma 100 za feri kote nchini Taiwan zilisitishwa Jumamosi"
" "
"Facebook Forum"
"Idadi ya watu waliofariki kutokana na mafuriko makubwa nchini Pakistan iliendelea kuongezeka siku ya Jumamosi kukiwa na vifo 57 zaidi ambapo watu 25 kati yao ni watoto huku nchi hiyo ikikabiliana na operesheni za misaada pamoja na uokoaji kwa kiwango ambacho hakijawahi kushuhudiwa"
"Chombo cha ngazi ya juu kilichoundwa kuratibu juhudi za misaada kilikutana mjini Istanbul siku ya jumamosi kwa mara ya kwanza kikiongozwa na Waziri Mkuu Shehbaz Sharif kutathmini maafa hayo"
"Rekodi za mvua na barafu inayoyeyuka katika milima ya kaskazini ilileta mafuriko ambayo yameathiri watu milioni 33 na kuua takribani watu 1,265 wakiwemo watoto 144"
"Mafuriko hayo yanayolaumiwa kutokana na mabadiliko ya hali ya hewa bado yanaenea kusambaa"
" Idadi ya vifo vya watoto imezua wasiwasi"
" Siku ya Ijumaa shirika la Umoja wa Mataifa la kuhudumia watoto (UNICEF) lilisema kulikuwa na hatari ya vifo vya watoto wengi kutokea kutokana na mafonjwa baada ya mafuriko hayo"
"Facebook Forum"
"Kiongozi wa Azimio Raila Odinga ambaye ndiye mlalamikaji mkuu katika kesi hii ameweka wazi shutuma dhidi ya tume ya uchaguzi IEBC kwa kusimamia mchakato uliosababisha kupunguzwa kwa kura zake na idadi sawa ya kura hizo kuongezwa katika kura za William Ruto, ambaye ametangazwa kuwa Rais mteule na IEBC"
"Mahakama hiyo ya majaji 7 imesikia kuwa mfumo wa teknolojia ya uchaguzi wa IEBC uliingiliwa na raia wa kigeni wakiwemo raia wa Venezuela na watu wengine akiwemo msaidizi binafsi wa Wafula Chebukati ambaye aliingia katika mfumo huo ingawa hakutangazwa kwenye gazeti rasmi la serikali"
"Katika uwasilishaji uliofanyika Jumatano mbele ya Jaji Mkuu Martha Koome na majaji Philomena Mwilu, Dkt Smokin Wanjala, William Ouko, Isaac Lenaola, Mohammed Ibrahim, na Njoki Ndungu, mawakili wa Bw Odinga na Martha Karua ambao ni James Orengo, Julie Soweto, Philip Murgor, Pheroze Nowrojee na Paul Mwangi, wameieleza mahakama kuwa uchaguzi wa urais uliofanyika Agosti 9 hauafiki viwango vya kisheria kwa mujibu wa Kifungu cha 138 (3) (c) na 138 (10) cha katiba ya Kenya"
"Bw Orengo, katika tathmini yake iwapo Rais Mteule aliyetangazwa alipata kura 50%+1 ya kura zote zilizopigwa, ameeleza kuwa hesabu hiyo ilitokana na hesabu isiyo sahihi ya jumla ya kura zilizopigwa kama ilivyotangazwa na IEBC kwani kuna jumla ya zaidi ya kura 140,000 ambazo hazijulikani zilipo na kwamba kulikuwa na udanganyifu wa hali ya juu"
"Bw Orengo, anadai kuwa katika uchaguzi huu palikuwa na hila na njama na mpango wa makusudi kudukua mfumo wa kiteknolojia wa tume ya uchaguzi na kuwekwa matokeo bandia"
"Na kuhusu iwapo kulikuwa na tofauti zisizoelezeka kati ya kura zilizopigwa kwa wagombea urais na nafasi nyingine za uchaguzi, iwapo kulikuwa na tofauti kati ya Fomu 34A zilizowekwa kwenye Tovuti ya Umma ya IEBC"
" Na jingine kuwa Fomu 34A zilizopokelewa katika Kituo cha Kitaifa cha Kujumlisha Kura ya urais katika ukumbi wa Bomas na kuhusu iwapo kulikuwa na tofauti kati ya Fomu 34A zilizotolewa kwa mawakala wa vyama katika Vituo vya Kupigia Kura, Julie Soweto ameieleza mahakama kuwa takwimu zilizopo kwenye fomu zimefanyiwa ujanja na ni tofauti kabisa licha ya kuwa na nembo, mihuri na saini za mawakala wa vyama"
"Aidha, ameeleza kuwa katika vituo vyote 41 vya kupigia kura vilivyochukuliwa kama sampuli na kuambatanishwa na hati ya kiapo, kura za Bw Odinga zilipunguzwa na kupewa Bw Ruto, lakini idadi ya wapiga kura ilisalia ilivyo, hasa katika majimbo ya Bomet, Kiambu, Kakamega, Nairobi na Baringo"
"Mgombea urais na makamu wake wa Azimio la Umoja, One Kenya, Raila Odinga na Martha Karua"
"Mfano, Soweto anadai, kuwa Nakala za fomu 41 za 34A ambazo zinaonyesha hitilafu kubwa za kura kutoka Bomet, Kiambu na Kakamega zilizopewa mawakala zinatofautiana na zile za IEBC na zilizowasilishwa katika Kituo cha Kitaifa cha Kujumlisha kura, Bomas jijini Nairobi"
" Ameeleza mahakama kuwa zaidi ya kura 33,000 zimepunguziwa Bw Odinga na kuongezewa Ruto"
"Na iwapo teknolojia iliyotumiwa na IEBC ilikidhi viwango vya uadilifu, uthibitisho, usalama na uwazi ili kuhakikisha matokeo sahihi na yanayoweza kuthibitishwa, na iwapo kulikuwa na ujanja wa upakiaji na usambazaji wa Fomu 34A kutoka vituo vya kupigia kura hadi seva ya IEBC, Philip Murgor amewaeleza majaji hao kuwa mfumo wa teknolojia ya uchaguzi wa IEBC uliingiliwa na raia wa kigeni wakiwemo raia wa Venezuela na watu wengine akiwemo msaidizi wa kibinafsi wa Wafula Chebukati aitwaye Dickson Kwanusu ambaye aliingia katika mfumo huo ingawa hakutangazwa kwenye gazeti rasmi la serikali, na kuhakiki fomu 1, 743 za 34A zilizo na matokeo ya kura kutoka vituo vya kupigia kura"
"Bw Murgor pia, ameeleza kuwa kuna ushahidi kwamba fomu zilizokuwa zinawekwa kutoka vituo vya upigaji kuwa, zilikuwa zinazuiliwa zinapakuliwa na kuwekwa upya na maelezo mapya baada ya kubadilishwa katika muundo unaoweza kuhaririwa"
" Kwa mfano, Abdi Dahir, ambaye hajatangazwa kwenye gazeti rasmi la serikali, pia anadaiwa kuhakiki fomu 659 za 34A"
"Aidha, Murgor anaeleza kuwa kulikuwa na ufikiaji wa mbali kwa mfumo wa IEBC siku 3 baada ya shughuli ya kupiga kura kukamilika, huku Okiya Omtatah akisema katika ushahidi wake kuwa hali hiyo ilisababisha kutupwa kwa kura zipatazo 508,647 ambazo zilimwezesha Ruto kufikia alama ya asilimia 50%+1"
"Ripoti ya amri kwa tume ya uchaguzi kuwezesha ufikiaji wa seva yake, nakala za sera yake ya usalama ya mfumo wa teknolojia inayojumuisha nenosiri na maingilio kwenye seva hiyo, watumizi wa nenosiri la usimamizi wa mfumo huo, watumiaji wa mfumo na viwango vya ufikiaji, na mawasiliano yaliofanyika kwenye seva hiyo pamoja na nakala halali za Fomu 34A na 34B Kitabu cha 2 zilizotumiwa katika uchaguzi pamoja na kufunguliwa kwa masanduku ya kura katika vituo 15 ili kukaguliwa, kuchunguzwa na kuhesabiwa upya katika majimbo ya Kericho, Mombasa, Nandi na Nyandarua ili kuthibitisha madai kuwa kura ziliibiwa, itawasilishwa mahakamani Alhamisi"
"Imetayarishwa na mwandishi wetu Kennedy Wandera, Nairobi, Kenya"
"Facebook Forum"
" "
"Timu ya wanasheria ya Odinga imefungua kesi ikidai kuwa timu inayofanya kazi na Naibu Rais William Ruto ilidukua mfumo wa uchaguzi na kubadilisha picha halisi za fomu za matokeo ya vituo vya uchaguzi kwa zile zilizoghushiwa, hivyo kuongeza idadi ya kura za Ruto katika uchaguzi wa Agosti 9"
"Ruto, ambaye alitangazwa rais mteule, amekanusha shutuma hizo"
" Tume ya uchaguzi imegawanyika na kuwasilisha majibu yenye kukinzana – makamishna wanne wamekataa kuyatambua matokeo, na mwenyekiti na wengine wawili wamekubaliana na matokeo"
"Jopo la Majaji Maarufu wa Afrika limewasili nchini Kenya kufuatilia kesi ya kupinga matokeo ya uchaguzi wa Urais Kenya 2022, ambapo kongamano linafanyika kabla ya kesi kuanza kusikilizwa Jumanne"
"Kesi ya kupinga matokeo iliyofunguliwa na mgombea urais Raila Odinga, kati ya wagombea wanane wengine, anapinga matokeo ya upigaji kura wa Agosti 9 ambapo Makamu Rais William Ruto alitangazwa Rais mteule kwa kupata asilima 50"
"49 ya kura"
"Dkt Ruto alitangazwa mshindi huku makamishna wanne wa tume ya uchaguzi IEBC, walimshutumu mwenyekiti Wafula Chebukati kwa kuuteka mchakato huo na kufanya maamuzi ya kumtangaza mshindi peke yake"
"Jopo la wanachama wa Safu ya Majaji wa Afrika (AJJF) linaongozwa na Jaji Mkuu mstaafu wa Tanzania Mohammed Chande Othman"
"Majaji wengine ni Lillian Tibatemwa -Ekirikubinza wa Mahakama ya Juu ya Uganda, Ivy Kamanga kutoka Mahakama ya Juu ya Rufaa ya Malawi, Moses Chinhengo kutoka Mahakama ya Rufaa, Lesotho, na Henry Boissie Mbha, Rais wa Mahakama ya Uchaguzi ya Afrika Kusini"
" "
"Facebook Forum"
"Kesi ya kupinga matokeo iliyofunguliwa na mgombea urais Raila Odinga, kati ya wagombea wanane wengine, anapinga matokeo ya upigaji kura wa Agosti 9 ambapo Makamu Rais William Ruto alitangazwa Rais mteule kwa kupata asilima 50"
"49 ya kura"
"Dkt Ruto alitangazwa mshindi huku makamishna wanne wa tume ya uchaguzi IEBC, walimshutumu mwenyekiti Wafula Chebukati kwa kuuteka mchakato huo na kufanya maamuzi ya kumtangaza mshindi peke yake"
"Jopo la wanachama wa Safu ya Majaji wa Afrika (AJJF) linaongozwa na Jaji Mkuu mstaafu wa Tanzania Mohammed Chande Othman"
"Majaji wengine ni Lillian Tibatemwa -Ekirikubinza wa Mahakama ya Juu ya Uganda, Ivy Kamanga kutoka Mahakama ya Juu ya Rufaa ya Malawi, Moses Chinhengo kutoka Mahakama ya Rufaa, Lesotho, na Henry Boissie Mbha, Rais wa Mahakama ya Uchaguzi ya Afrika Kusini"
"Jopo hilo litahudhuria vikao vyote vya Mahakama ya Juu, litafuatilia na kusajili kesi hiyo inayopinga matokeo ya uchaguzi wa rais kulingana na viwango vya kimataifa vya haki za binadamu vinavyoongoza kesi kufanyika kwa haki"
"Timu hiyo pia itachambua jukumu na uhuru wa mahakama katika kutathmini mzozo wa uchaguzi na kurejea hali ya siasa ya jamii kuelekea kufunguliwa hiyo kesi ya kupinga matokeo"
"“Kufikia mwisho wa uangalizi wa kesi hiyo, waangalizi hao wataandika ripoti ya kina kwa kusudio la kuchangia zaidi katika taaluma, uhuru, uadilifu na kuwajibika kwa mahakama,” taarifa ya kikundi hicho imeeleza"
"Mahakama hiyo kwa mara ya kwanza imetoa fursa kwa umma kupata nakala za nyaraka zilizowasilishwa katika kesi inayopinga matokeo ya uchaguzi ikiwa ni hatua ya kuimarisha uwazi"
"Timu ya AJJF itakutana na Dr Ruto, Bw Odinga, na makamishna wa IEBC, Mkurugenzi wa Mashtaka ya Umma na Mwanasheria Mkuu"
"Takriban hoja nane zimewasilishwa kutaka kubatilishwa kwa ushindi wa Dr Ruto, na malalamiko kadhaa yakidai kuwepo ukiukaji mkubwa wa mchakato wa uchaguzi"
" Malalamiko mengine yanataka mahakama hiyo iangalie kuona iwapo Dr Ruto alifikia asilimia 50 na nyongeza ya moja inayohitajika kuweza kutangazwa mshindi"
"Hoja nyingine inaitaka mahakama itupilie mbali malalamiko yanayopinga ushindi wa Dr Ruto"
" Mahakama itasikiliza kesi hiyo ya malalamiko kupinga matokeo ya uchaguzi na kutoa uamuzi Septemba 5"
"Chanzo cha habari hii ni gazeti la ""The East African"""
" "
"Facebook Forum"
"Kati yao ni waandishi wa habari kadhaa wenye weledi ambao walitafuta hifadhi nchini Thailand"
"Baadhi tangu wakati huo wameondoka au kwenda kuishi kwingineko, lakini wengine walibakia Thailand, wakiishi kwa hofu ya polisi kuwakamata au kuwarejesha Myanmar"
"“Hadhi yao ya ukazi wa muda mrefu ni changamoto kubwa sana ya kuwa uhamishoni, wala haijalishi mahali gani wako,” mwandishi wa muda mrefu wa Myanmar Aung Naing Soe, hivi sasa anaishi Thailand, alisema katika mahojiano"
"Juhudi kadhaa zimeanzishwa na jumuiya za vyombo vya habari nchini Thailand kwa ajili ya waandishi wa habari wanaotokea Myanmar, wakiwapa msaada wa kifedha na wa kisheria ili waweze kuendelea kuendesha operesheni zao za habari hapa, au angalau waepuke kusumbuliwa na mamlaka husika"
"Aung Naing Soe, hata hivyo, ambaye ana uzoefu na waandishi walioko uhamishoni, alisema mengi yanaweza kufanywa"
"“Itakuwa ni jambo jema endapo kuna taasisi zozote zinazoweza kuwasaidia kupata hadhi ya kisheria ya uhamiaji kwa kuwasaidia kupata ukaazi katika nchi ya tatu kuliko kuwasaidia kurejea kupitia mpaka wa Thailand-Myanmar kisheria,” alisema"
"“Waandishi wengi wa Myanmar walioko uhamishoni hawana nyaraka halali hivyo wanahitaji kupumzika na pia msaada wa matibabu ya afya ya akili"
”
"Bila ya kujua nani atafuatia"
"Thailand imekuwa ni kituo kikuu na sehemu ya mpito kwa wale wanaokimbia ghasia huko Myanmar kwa miongo kadhaa"
" Mapinduzi ya mwaka jana yalileta wimbi jipya la wakimbizi, wakiwemo waandishi, licha ya wanaofuatilia kusema ni vigumu kusema wangapi bado wako nchini Thailand"
"“Baadhi waliondoka mapema, kama Machi 2021,” Johanna Son, ambaye anaendesha Reporting ASEAN, mtandao unaofuatilia matukio ya haki za raia huko Myanmar na eneo hilo, alisema"
" “Wengine walijaribu kufanya iwezekane, baadhi waligundua kuwa haiwezekani au siyo busara kubakia na kubahatisha maisha yao"
”
"Chavarong Limpattamapanee, rais wa Baraza la Habari la Taifa la Thailand alikadiria kuwa waandishi wa habari takriban 180 waliokuwa wamekimbia mapinduzi mwaka 2021 wako Thailand, wengi wao wako kaskazini, katika maeneo ya mpakani kama vile Mae Sot"
"“Na karibu wote kati yao wanaogopa sana, kugunduliwa na kukamatwa,” amesema"
"Thailand haijasaini Mkataba wa Wakimbizi wa Umoja wa Mataifa, ambao unazikataza serikali kuwarejesha wakimbizi katika nchi zao kama wanakabiliwa na vitisho kwa uhai wao"
"“Wale walioingia Thailand kisheria na wanataka kubakia wanakabiliwa na changamoto kubwa ya kuendelea kuwa na hadhi ya kisheria,” Phil Robertson, naibu mkurugenzi wa shirika la Human Rights Watch, kitengo cha Asia, amesema"
" “Wakati wengine waliokuwa wamevuka kirahisi mpakani wanakabiliwa na vitisho vya kukamatwa kwa kuingia kinyume cha sheria, na kuna uwezekano wa kurejeshwa Myanmar, wakati wowote"
" "
" "
"Facebook Forum"
"Katika maadhimisho ya siku ya Uhuru wa Habari Duniani, waandishi na watetezi wa haki za binadamu wameonya kuhusu vitisho kwa uhuru wa habari na demokrasia kwa kutoa habari za uongo, hotuba za chuki na propaganda kupitia teknolojia ya digitali"
"Katika tukio maalum kuadhimisha siku hiyo , mkuu wa haki za binadamu katika Umoja wa Mataifa, Michelle Bachelet alitoa heshima kwa ushujaa na azma ya waandishi wa habari ambao wanaendelea kufanya kazi huku wakikabiliwa na ongezeko la manyanyaso, vitisho, na hatari kwa maisha yao"
"Bachelet alielezea kuwa mwaka jana waandishi wa habari 55 waliuwawa"
" Mwaka huu, anasema waandishi wa habari sita na mfanyakazi mmoja kwenye chombo cha habari aliuliwa huko Mexico na waandishi wa habari wengine 12 wameuawa nchini Ukraine tangu Russia ilipoivamia nchi hiyo hapo Februari 24 ameonya kuhusu ongezeko la nyenzo za upelelezi, kama vile Pegasus au Candiru, ambavyo vinaingilia kwa ndani vifaa vya watu na maisha yao"
"“Matumizi ya udukuzi katika mitandao umepelekea kukamatwa, kutishiwa na hata kuuawa kwa waandishi wa habari"
" Imehatarisha vyanzo vyao"
" Inaziweka hata familia zao katika hatari"
" Kukabiliana na hatari hizi, waandishi wa habari mara nyingi wanachukua njia hatari za kujizuia"
”
"Mshindi wa tuzo ya mwaka ya Amani ya Nobel, mwandishi wa habari wa Russia, Dmitry Muratov, anasema Russia inakabiliwa na mustakbali uliovunjika kwasababu ya Rais Vladimir Putin"
" Anasema uharibifu wa vyombo huru chini ya utawala wa Putin, na propaganda dhidi ya Ukraine, zimekuwa ni muhimu katika kuchochea uvamizi wa Russia"
"Mshindi mwenza wa tuzo hiyo mwaka jana, mwandishi wa habari wa Ufilipino, Maria Ressa anakiri kuhusu ukandamizaji wa ukweli uliofanywa na Putin ambapo imewezekana kwake kuanzisha vita nchini Ukraine"
"“Bila ya takwimu huwezi kupata ukweli"
" Bila ya ukweli huwezi kupata uaminifu"
" Bila ya uaminifu hatushirikiani uhalisia"
" Hakuna kanuni za sheria"
" Hakuna demokrasia"
" Waandishi wa habari, watetezi wa haki za binadamu – mtu yeyote anashambuliwa, mtu yeyote anaweza kulengwa"
" Sisi hatuna ulinzi katika vita vya habari,” anasema Ressa"
"Ressa anasema propaganda inakuwa na mchango katika kuwatia khofu watu na kuwasilisha takwimu za uongo"
" Anaonya kuwa watu ambao wanaamini uongo ndiyo sahihi, ni watu ambao wanaweza kudhibitiwa"
" Anaonya pale ukweli unapoharibiwa, demokrasia nayo huharibiwa"
" "
"Facebook Forum"
"Waandishi wa habari katika nchi zote mbili za Sudan na Sudan Kusini wanasema vitisho, ukandamizwaji, na ukamataji holela ni sehemu ya maisha ya kila siku, na hivyo kupunguza uwezo wao wa kuupa habari umma"
"Sudan Kusini inashika nafasi ya 128, na Sudan inashika nafasi ya 151 kati ya nchi 180 katika orodha ya kila mwaka ya uhuru wa vyombo vya habari duniani iliyotolewa Jumanne na Reporters Without Borders ikiendana na utambuzi wa kila mwaka wa Umoja wa Mataifa wa siku ya uhuru wa habari duniani"
"Kadri idadi inavyokuwa kubwa, ndivyo hali ya vyombo vya habari inavyozidi kuwa mbaya zaidi"
" Irene Ayaa wa Association for Media Development in South Sudan anasema udhibiti wa serikali katika nchi yake umeshamiri"
" Mwezi uliopita tulisajili nakala nne zilizoondolewa kutoka kwenye magazeti, alisema"
"Kati ya Januari na mwezi Machi pekee, maafisa wa usalama waliondoa makala kadhaa kutoka kwa gazeti la Juba Monitor, Anna Namiriano ambaye ni mhariri wa gazeti la kila siku la lugha ya kiingereza alikiambia kipindi cha South Sudan in Focus cha VOA"
" Waliondoa taarifa na tuliacha nafasi hiyo wazi"
" Wanasdema kwa nini hatuwasikilizi kwa hivyo basi Machi 17 walisitisha gazeti hilo"
" "
"Facebook Forum"
"Dunia inapoadhimisha siku ya uhuru wa vyombo vya habari na uhuru wa kujieleza Jumanne, shirika la kutetea haki za waandishi habari la Waandishi wasio na Mpaka RSF linasema mvutano unaongezeka kutokana na vurugu kwenye utoaji wa habari"
"Ripoti ya shirika hilo lenye makao yake mjini Paris inaonya kwamba kutokana na ukosefu wa kanuni za kusimamia utandawazi wa kutoa habari kwenye mitandao kumekuwepo na ongezeko marudufu la habari za uwongo na propaganda, mivutano katika vyombo vya habari na kusababisha migawanyiko ndani ya nchi na kati ya nchi na nchi kwenye kiwango cha kimataifa"
"Ripoti hiyo imeorodhesha pia hali ya uhuru wa habari katika zaidi ya nchi 180, na kati ya nchi zinazoongoza ni zile za Scandinavia za Norway, Denmark Sweden na Filand pamoja na Estonia"
"Na zile zilizoko chini katika orodha ni Korea Kaskazini ikifuatiwa na Eritrea, Iran na Turkmenistan"
"Kwa upande wa nchi za Afrika Ushelsheli ndio inaongoza kwa uhuru wa vyombo vya habari na ni miongoni mwa nchi 7 zenye uhuru wa kuridhisha, ikiwa pamoja na Namibia, Afrika kusini, Cape Verde, Ivory Coast Burkina Faso na Sierra Leone"
"Kwa Afrika mashariki Tanzania imeshuhudia kufunguka kwa uwanja wa uhuru wa habari lakini Kenya kuimarika zaidi katika uhuru huo ikipanda kutoka nafasi ya 102 hadi 62"
" Ripoti inaeleza Rwanda Burundi hali imekuwa nzuri kidogo lakini Uganda ikishuhudia kubanwa kwa uhuru wa kusema na uhuru wa waandishi habari"
" "
"Facebook Forum"
"Roegchanda Pascoe alionyesha ushujaa kukabiliana na vitisho vya kuuawa wakati akijaribu kuzuia ghasia za magenge zilizokuwa zimezikumba jamii za makazi ya Cape nje kidogo ya mji wa Cape Town, Afrika Kusini"
" Facia Boyenoh Harris alikabiliwa na manyanyaso wakati akitetea haki za wanawake na ulinzi wa unyanyasaji wa kingono nchini Liberia"
"Wanawake hawa wawili Waafrika kutoka nchi zilizoko kusini mwa jangwa la Sahara ni kati ya darzeni za wanawake wanaopewa heshima na Wizara ya Mambo ya Nje ya Marekani na Tuzo ya Kimataifa ya Wanawake Mashujaa kwa kuonyesha “ujasiri usio wa kawaida, nguvu na uongozi katika kupigania amani, haki, haki za binadamu, uwiano wa kijinsia, na usawa … mara nyingi kwa kuweka maisha yao hatarini na kujitoa mhanga,” kwa mujibu wa taarifa kwa vyombo vya habari"
"Watatambuliwa Jumatatu katika hafla ambayo, kutokana na janga la corona, itawaleta wote hao pamoja kwa njia ya mtandao badala ya kuhudhuria binafsi mjini Washington"
" Waziri wa Mambo ya Nje wa Marekani Antony Blinken ataongoza tafrija hiyo, na mke wa Rais Jill Biden atatoa hotuba"
"Roegchanda Pascoe"
"Pascoe, mwenye umri wa miaka 47, ni mwanaharakati anayefanya kazi kuzuia uhalifu katika nyumba za Cape, jamii maskini nje ya mji wa Cape Town ambako watu wa makabila mbalimbali walilazimishwa kukaa eneo hilo katika miaka 1960 chini ya mfumo wa utawala wa kibaguzi Afrika Kusini"
"Magenge yamekuwa na makazi yao kwa miongo mingi hapo, wakisafirisha dawa za kulevya, silaha, ukahaba na mengine mengi"
" Ghasia zimefanywa “kuwa ni kitu cha kawaida,” Pascoe aliiambia VOA"
"Lakini mwaka 2013, baada ya mvulana mmoja aliyekuwa akicheza nje aliuawa katika mapambano ya risasi, mwanamama huyu alikuwa muasisi mwenza wa Kikundi cha kujitolea cha Usalama cha Manenberg"
" Kilipewa jina la kitongoji ambapo kipo, Kikundi hicho kinatoa elimu kuhusu mfumo wa kisheria wa uhalifu, kinawapatia mafunzo watetezi wa kisheria wa kijamii, na kutoa ushauri nasaha na misaada mingine kwa waathirika wa uhalifu, hususan wanawake na watoto"
" Pascoe anapata posho kupitia mfuko wa msaada kutoka Kikundi cha Kimataifa Kinachopambana na Uhalifu Kimataifa (Global Initiative Against Transnational Organized Crime)"
"Kikundi hicho pia kinafanya usuluishi kati ya magenge mbalimbali, kwa lengo la kutafuta suluhu ya amani kwa mizozo"
"Mwezi Julai 20, 2016, Pascoe na wakazi wengine kadhaa wa Manenberg walishuhudia madai ya shambulizi la genge dhidi ya mwanamme mmoja ambaye alikufa baadaye siku hiyo"
" Pascoe alikuwa ndiye shuhuda pekee kutoa ushahidi katika kesi ya mauaji ya mwaka 2019, akisaidia kumtia hatiani kiongozi wa genge hilo na wengine wawili"
"Siku moja kabla ya kutoa ushuhuda, washambuliaji wasiojulikana walipiga risasi katika nyumba yake"
" Pascoe alikuwa amehamishiwa katika nyumba usalama mapema siku hiyo, lakini watoto wake walikuwa bado wako nyumbani"
" Tangu wakati huo wameungana naye mafichoni, wakihofia kulipiziwa kisasi na magenge hayo"
"“Siwezi kukaa kimya wakati dhulma inatokea kwa kiumbe yeyote,” mwanamama huyo aliiambia VOA juu ya uamuzi wake wa kutoa ushahidi"
" Lakini “athari za ghasia za magenge zimekuwa mbaya sana kwangu mimi"
" … Sitaweza kurejea kuishi katika jamii hiyo"
"Hata hivyo Pascoe amekuwa mvumilivu"
" Kupitia kikundi hicho, anaendelea kusuluhisha migogoro ya jamii na kuwasaidia waathirika wanawake na familia mbalimbali"
" Ameandaa program ya kuzuia na kuingilia kati matukio ya kihalifu kwa vijana walio kaitka mazingira hatarishi"
" Ameandaa mfumo wa “walking bus” kwa wanafunzi kusindikizwa na wazazi wao – aghlabu mama zao ambao hawana kazi"
" Wanalipwa, “wanafundishwa na kupewa ujuzi wa namna ya kutoa huduma ya kwanza dharura,” Pascoe amesema"
"“Ana mikakati ya kustaajabisha ya kuiendeleza jamii yake,” Oscar Nceba Siwali amesema kuhusu Pascoe kupitia barua pepe aliyoituma VOA"
" Anaongoza Shirika la Afrika Kusini la Maendeleo na Ujenzi Mpya, linalohamasisha kujiepusha na ghasia katika baadhi ya jamii zilizoimara nchini humo"
"“Katika warsha za kuzisaidia kuzihusisha taasisi zisizo za kiserikali kufanya kazi pamoja, amekuwa ni msaada mkubwa sana – anaelekeza jinsi ya kusonga mbele lakini pia anakiri [yale] yaliyopita"
”
"Pascoe anatarajia kuchaguliwa kwake kwa tuzo ya Mwanamke Jasiri itawasaidia wengine kutambua kuwa, haijalishi namna ulivyokuwa nyuma, wanaweza kutoa michango yenye kuthaminiwa"
"“Itakuwa na maana kubwa sana kwa viongozi vijana wanawake,” amesema"
"Facia Boyenoh Harris"
"Facia Boyenoh Harris mwanzilishi mwenza wa kikundi cha wanawake, Paramount Young Women Initiative Hivi leo, kinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
" Monrovia, Liberia"
" (Photo courtesy of U"
S
" State Department)"
"Mwaka 2005, Harris alikuwa katika mwaka wa kwanza Chuo Kikuu cha African Methodist Episcopal katika mji mkuu wa Liberia, Monrovia, wakati yeye na baadhi ya wanafunzi wenzake walipoanzisha kikundi cha Vijana Wanawake, Paramount Young Women Initiative"
" Walichangisha fedha kwa ajili ya udhamini wa masomo kuwasaidia wanafunzi wengine wanaohangaika kupata fedha, majukumu ya kifamilia, matatizo ya masomo na mengine mengi"
"Waliongeza warsha"
" “Tulizungumza kuhusu maisha ya familia, masuala ya uchumi wa jamii na uhamaishaji tunaohitaji” wakati Liberia ilipokuwa inaondokana na vita vya wenyewe kwa wenyewe, alisema Harris, mwenye umri wa miaka 39"
" “Tulikuwa na sehemu salama ya kukutana pamoja"
”
"Hivi leo, juhudi hizo zisizokuwa za kibiashara zinaendelea kutoa nafasi salama kuwasaidia watoto wa kike na wanawake vijana, kuhamasisha elimu, kutoa ushauri na uongozi"
"Ni kituo kimoja cha wanaharakati kwa Harris, ambaye ni mwandishi wa zamani nchini Liberia, ambayo ina wajibu wa kuongoza juhudi za kuifikia jamii inayoendeshwa na Tume Huru ya Habari ya Liberia"
" Imepewa jukumu kutekeleza Sheria ya Uhuru wa Habari nchini"
"Harris muasisi mwenza wa Kikundi cha Wanawake Liberia na, kama msimamizi wa kijamii, amekuwa akifanya kampeni kupanua wigo wa ushiriki wa kisiasa na hali bora ya usafi"
" Anapambana na manyanyaso ya kijinsia, ikiwemo ubakaji na ukeketaji wa wanawake"
"Nchini Liberia, “tunakabiliana na mfumo dume wenye nguvu kubwa ambao unawakandamiza wanawake,” Harris alisema"
"Rais wa Liberia alitangaza mwaka 2020 ubakaji ni dharura ya kitaifa, na serikali hivi karibuni ilianzisha mawasiliano mubashara ya simu katika kutoa taarifa za uhalifu wa kingono na kijinsia"
"Lakini Waziri wa Jinsia Williametta E"
" Saydee-Tarr, akihutubia Baraza la Seneti la taifa Alhamisi [Machi10], alilalamika juu ya viwango vidogo vya kuripoti na kasi ya pole pole kwa mashtaka ya uhalifu huo"
"“Kuna changamoto nyingi katika mfumo huo,” Harris alisema"
" Polisi mara nyingine wanasema hawana uwezo wa kuchunguza au kufanya ukamataji, au muathirika au ndugu zao hawataki kufungua mashtaka"
" Kesi zinaweza kukwama katika mfumo wa kukabiliana na uhalifu"
"Watu wanahitaji “kupata haki kwa wakati,” Harris alisema"
"Pia anatetea kuwepo uwakilishi sawa katika ofisi za umma"
" Ingawaje Liberia ilikuwa nchi ya kwanza Afrika kumchagua rais mwanamke – Ellen Johnson Sirleaf, rais aliyehudumu tangu mwaka 2006 hadi 2018 – wanawake bado uwakilishi wao uko chini katika ofisi za kuchaguliwa kitaifa"
" Harris ameeleza kuwa Bunge la Liberia, wanawake wana viti 11 kati ya 103 katika Baraza la Wawakilishi na Seneti wawili katika Baraza la Seneti lenye viti 30"
"“Wanawake hawana fursa ya kupata fedha sawa” kwa kulipa ada na kampeni, alisema Harris, akipendekeza kuwepo na hatua za kuwawezesha kupata fedha za kampeni"
"Harris alisema Tuzo ya Ushujaa inawaenzi “ wanawake wa Liberia ambao wamekuwa wakiendelea kufanya kazi ngumu kuhakikisha kuwa ukosefu wa haki unamalizwa” wakati wakiendeleza maendeleo ya nchi"
"Inawakilisha changamoto binafsi, pia: “Nina majukumu makubwa zaidi kufanya zaidi … kuiacha Liberia bora kwa vizazi vitakavyokuja baada ya sisi"
"Programu ya uongozi "
"Zaidi ya sherehe za tuzo zitakazo fanyika kwa njia ya mtandao Jumatatu, mashujaa hao watashiriki katika programu ya uongozi ya kupitia mtandaoni “ kuungana na wenzao wa Marekani na kuimarisha mtandao huo wa kimataifa wa viongozi wanawake,” Wizara ya Mambo ya Nje imesema katika taarifa kwa vyombo vya habari"
" Zaidi wa wanaweka 170 kutoka nchi zaidi ya 80 wametambuliwa kutokana na kazi zao tangu mwaka 2007"
" "
" "
"Facebook Forum"
