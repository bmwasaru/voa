"
Takriban watu 20 wauwawa kwenye shambulizi la kigaidi Somalia
"
"
Guinea: Waziri wa zamani afariki gerezani
"
"
Nusu ya watu wa Ethiopia wanakabiliwa na upungufu wa chakula
"
"
Mzozo wa Ethiopia umesababisha ukosefu wa chakula Tigray
"
"
Monusco waondoka Butembo kwa muda
"
"
Rwanda: Mwanamke mmoja akabiliwa na kifungo cha miaka miwili jela kwa kuvaa 'mavazi ya aibu'
"
"
Ethiopia yakosoa matamshi ya Tedros kuhusu mzozo wa Tigray
"
"
Maoni ya mchambuzi kuhusu mkutano kati ya wabunge wa Marekani na Ruto pamoja na Odinga
"
"
Binti ya Dos Santos apinga kuzikwa kwake Angola
"
"
Emirates yasitisha safari za ndege Nigeria
"
"
Mali yaishutumu Ufaransa kukiuka anga yake
"
"
Mkutano wa SADC wahamasisha ukuaji uchumi, kilimo na madini
"
"
Seneta Coons akutana na viongozi wa kisiasa Kenya
"
"
Tanzania yaweka huduma ya intanet katika miteremko ya Mlima Kilimanjaro
"
"
Chad yapinga maandamano ya upinzani
"
"
Gavana wa benki kuu ya Misri ajiuzulu
"
"
Moto wa msituni waua watu 26 Algeria
"
"
Jumuiya ya SADC yakutana DRC
"
"
Maadhinisho ya wachimba migodi waliouwawa Afrika kusini miaka 10 iliyopita yafanyika
"
"
Surua yaendelea kusambaa Zimbabwe
"
"
Kundi mshirika wa Al Qaeda ladai kuua mamluki 4 wa Russia nchini Mali
"
"
Maafisa watatu wa Liberia wawekewa vikwazo na Marekani
"
"
Ruto rais mteule Kenya
"
"
Matokeo ya awali uchaguzi wa rais Kenya yaonyesha ushindani ni mkali
"
"
Gen. Makenga, kamanda mkuu wa M23 amerudi DRC kuongoza mashambulizi
"
"
Uchaguzi wa Kenya 2022: ushindani mkali
"
"
Ukraine yafanikiwa kuzishambulia meli za kivita za Russia
"
"
Kagame: Monusco wanajua kuhusu waasi wa FDLR kuwa ndani ya jeshi la DRC
"
"Shambulizi hilo lilifanywa na kundi la wanamgambo la al Shabab lenye uhusiano na kundi la al Qaida, baada ya operesheni iliyochukua karibu saa 30"
" Ripoti zimeongeza kwamba zaidi ya watu 20 waliuwawa wakati wa tukio hilo la mwishoni mwa wiki"
" "
"Wakati akizungumza mbele ya wanahabari mjini mogadishu, mkuu wa polisi nchini generali Abdi Hassan Hijar alisema kwamba miongoni mwa watu waliokufa ni raia wa kawaida, pamoja na maafisa wa usalama, baada ya shambulizi kwenye hoteli ya Hayat, iliyoko kati kati ya mji , karibu na makao makuu ya idara ya uchunguzi wa kihalifu"
"Amesema jukumu kubwa la maafisa wake lilikuwa kuwaokoa watu waliokwama ndani baada ya wapiganaji wa al Shabab kuishambulia hoteli hiyo kwa vilipuzi, na kulivamia jengo hilo ambapo mapambano ya risasi yalifuatia na kudumu kwa karibu saa 30"
"Ameongeza kusema kwamba maafisa waliohusika kwenye operesheni hiyo iliyomalizika usiku wa manane waliwaokoa zaidi ya watu 106, wakiwemo wanawake na watoto"
" "
"Facebook Forum"
"Lounceny Camara, mwenye umri wa miaka 62, ni miongoni mwa mawaziri wa zamani na maafisa waandamamizi walioshtumiwa ubadhirifu wa pesa za umma na kufungwa jela baada ya jeshi kumuondoa madarakani rais wa zamani Alpha Conde mwaka uliopita"
"Camara alipatwa na kiharusi Ijumaa na alifariki hospitalini jioni iliyofuata, kaka yake ameiambia AFP"
"Familia yake ilikata rufaa mahakamani bila mafanikio ili Camara aruhusiwe kusafiri nje ya nchi kupata matibabu, ameongeza"
"Camara alikuwa tayari amelazwa hospitali mara moja kabla ya kufungwa kwake, mapema mwezi Mei baada ya kufungwa jela"
"Waziri wa sheria Charles Alphonse Wright amesema katika taarifa iliyosomwa na vyombo vya habari vya nchini humo kwamba Camara alipata matibabu aliyohitaji katika hospitali ya chuo kikuu cha Conakry"
"Camara alikuwa amefunguliwa mashtaka ya ubadhirifu wa pesa za umma na mashtaka mengine yanayohusiana na ufisadi"
"Alikuwa mwanachama mkuu wa chama cha Alpha Conde, Rally for the Guinean People (RPG)"
"Shirika linalotetea haki za binadamu Amnesty International, ambalo limekuwa likikosoa vikali hali ya haki za binadamu nchini Guinea, lilisema mwezi Februari mwaka wa 2021 kwamba magereza nchini humo yanajulikana kwa kudhulumu haki za wafungwa"
" "
" "
"Facebook Forum"
"Mgogoro unao karibia kufikia miaka miwili wa Ethiopia, umesababisha takriban nusu ya watu wote katika taifa hilo kutokuwa na chakula cha uhakika"
"Pia, makundi ya misaada yanataabika kufika katika maeneo ya vijijini kwa sababu ya kutokuwepo mafuta ya kutosha shirika la mpango wa chakula duniani (WFP) limesema Ijumaa"
"Licha ya kwamba usambazaji wa misaada ulianza baada ya serekali kuu kutangaza kusimamishwa kwa mapigano na pande zote mwezi Machi, kiwango cha utapia mlo kimeongezeka na kinatarajiwa kuwa kibaya zaidi limesema shirika hilo la Umoja wa Mataifa baada ya kufanya tathimini yake"
"Shughuli kama vile za kibenki na mawasiliano zimesimamishwa katika mkoa wa Tigray, ambao una jumla ya watu milioni 5"
"5, siku kadhaa baada ya jeshi na vikosi vya ushirika kujiondoa katika eneo hilo"
"Huduma hizo bado hazijarudishwa na kusababisha mazingira magumu kwa watu kununua chakula"
"Facebook Forum"
"Katika tathmini yake WFP imesema licha ya kwamba usambazaji wa misaada umeanza tena baada ya serikali kuu kutangaza sitisho la mapigano mwezi March, kiwango cha utapiamlo kimeongezeka sana na kinatarajiwa kuwa kibaya zaidi "
"Huduma kama za kibenki na za mawasiliano ya simu zimefutwa katika mkoa wa Tigray ambako kuna zaidi ya wakazi milioni 5"
"5, siku kadhaa baada ya jeshi la taifa na washirika wake kuondoka mwaka mmoja uliopita"
"Bado huduma hizo hazijarejeshwa , hali inayowazuiya watu kununua chakula WFP imesema"
" Ripoti hiyo imesema njaa na utapiamlo vimeongezeka sana na hali imezidi kuwa mbaya wakati watu wanaelekea katika kipindi cha mavuno mwezi Octoba mwaka huu"
"Nusu ya wanawake wajawazito au wanaonyonyesha huko Tigray wana utapiamlo pamoja na theluthi moja ya watoto walio chini ya umri wa miaka mitano na kusababisha kudumaa na vifo wakati wa kujifungua , ripoti hiyo imegundua"
"Facebook Forum"
"Butembo mji ambao kiini cha biashara wenye wakazi karibu milioni moja umekuwa kitovu cha ghasia za maandamano mabaya tangu mwezi uliopita ambapo darzeni za watu wameuwawa wakiwemo raia, walinda amani, na polisi wa congo"
"Mamia ya wanajeshi na maafisa wa kiraia wameondoka mjini Butembo na majadiliano yamepangwa namna ya kuondoa vifaa vyao , gavana wa jimbo la kivu kaskazini Generali Constan Ndima amewaambia waandishi wa habari"
"Msemaji wa MONUSCO Ndeye Khady Lo amesema kuondoka ni kwa muda"
" “ MONUSCO haiondoki Butembo baada ya mashauriano na maafisa wa ndani na kitaifa tume imesonga mbele na hatua ya maafisa wake kuondoka kwa muda, "" aliliambia shirika la habari la Reuters, bila kusema lini watarejea"
"Maandamano ambayo pia yametokea katika miji ya Goma na Uvira yamesababisha vurugu kwa walinda amani wa umoja wa mataifa ambao walipelekwa Congo kwa zaidi ya miongo miwili"
"Facebook Forum"
"Liliane Mugabekazi alikamatwa tarehe 7 Agosti baada ya kuhudhuria tamasha la mwanamuziki maarufu wa Ufaransa Tayc siku nane kabla, akiwa amevalia mavazi yanayoonyesha mwili wake"
"“Alihudhuria tamasha hilo akiwa amevalia nguo zinazoonyesha sehemu zake za siri, nguo ambazo tunaziita za aibu,” waendesha mashtaka wamesema, wakimtuhumu kufanya uhalifu mkubwa"
"“Ni kwa sababu hizi nzito tunaiomba mahakama kumweka rumande Mugabekazi kwa siku 30"
”
"Msemaji wa mwendesha mashtaka, Faustin Nkusi, ameiambia AFP “Anashukiwa kufanya tendo la aibu hadharani,” akiongeza kuwa mahakama itatangaza Jumanne ijayo ikiwa ataachiliwa kwa dhamana"
"Habari za kukamatwa kwa mwanamke huyo zilizusha hasira miongoni mwa baadhi ya Wanyarwanda, lakini maafisa wa serikali akiwemo waziri wa zamani wa sheria Johnston Busingye waliunga mkono hatua hiyo"
"Katika mahojiano ya televisheni wiki iliyopita, msemaji wa polisi John Kabera alikemea kile alichokiita “ukosefu wa maadili na adabu” miongoni mwa vijana"
" "
"Facebook Forum"
" Tedros alisema awali kwamba pengine ulimwengu umezembea katika kuutatua kutokana na rangi ya watu wa Tigrinya"
" Kwa mujibu wa shirika la habari la AP, msemaji wa waziri mkuu wa Ehiopia Billene Seyoum amewaambia wanahabari kwamba matamshi ya Tedros hayafai kutolewa na kiongozi wa hadhi yaki"
"Seyoum amesema kwamba Tedros ambaye mwenyewe ni kutoka Tigray anafaa kujiuzulu katika wadhifa wake iwapo ataendelea kutoa matamshi kama hayo"
" Amesema hayo siku moja baada ya Tedros kupitia ujumbe uliojawa na hisia nyingi mbele ya wanahabari, kusema kwamba watu milioni 6 wa Tigray wamekuwa kama mateka kwa miezi 21 tangu mzozo huo ulipoanza kati ya vikosi vya TPLF na serikali kuu"
"Facebook Forum"
"Seneta Coons ambaye alikuwa anaongoza ujumbe huo wa wabunge na maseneta alikutana na vigogo hao wawili waliowania urais, wakati mmoja wao Raila Odinga alipinga matokeo ya uchaguzi wa Agosti 9, yaliyotangazwa mapema wiki hii na tume ya uchaguzi na mipaka (IEBC)"
"Mapema jana Alhamisi, Coons alikutana na rais Uhuru Kenyatta ambapo walifanya majadiliano"
"Profesa David Monda ambae ameongea na Sauti ya Amerika akiwa mjini Mombasa, anasema mkutano huo una shabaa ya kidiplomasia na kisiasa upande wa Marekani"
"“Marekani inataka kuonyesha kwamba iko karibu na Kenya kwa wakati huu ambapo kuna hali ya kutatanisha baada ya Odinga kuwasilisha kesi mahakamani ya kupinga matokeo ya uchaguzi,” amesema David Monda"
"“Kisiasa, Seneta Coons wa Jimbo la Delaware yuko karibu sana na Rais Joe Biden, kwa hivyo Marekani ina maslahi mengi ya kulinda nchini Kenya,” ameongeza"
" "
"“Kwa nini Marekani haijampongeza rasmi Ruto?”"
"Kwa mujibu wa Profesa David Monda, Marekani inajizuia kumpongeza rais mteule William Ruto ili kuepusha dosari iliyotekea miaka ya nyuma ambapo baadhi ya maafisa wa zamani wa serikali ya Marekani waliharakia kuidhinisha matokeo ya uchaguzi wa mwaka wa 2017 wakati kulikuwa kesi mahakamani ya kuchunguza uhalali wa matokeo hayo"
"“Nadhani Marekani inachukua tahadhari ili isikosee tena kama Seneta John Kerry, waziri wa zamani wa mambo ya nje, ambaye aliharakia kuidhinisha matokeo ya uchaguzi wa 2017 ambao baadaye ulibatilishwa na mahakama ya juu ya Kenya,” amesema Profesa Monda"
"Monda anasema haamini kuwa vurugu zitatokea licha ya kwamba Odinga alipinga matokeo ya uchaguzi wa Agosti 9"
"Anasema uchaguzi wa mwaka huu ulikuwa wa wazi ikilinganishwa na uchaguzi wa miaka iliyopita, licha ya dosari iliyotokea wakati wa kutangaza matokeo ya uchaguzi, ambapo maafisa wanne wa IEBC walipinga kuidhinisha matokeo yaliyotangazwa na mwenyekiti wa IEBC, Wafula Chebukati"
" "
"Ripoti hii imeandaliwa na Patrick Nduwimana"
"Facebook Forum"
" Dos Santos aliyetawala taifa hilo lenye utajiri mkubwa wa mafuta kuanzia 1979 hadi 2017 alifariki Julai 8 mjini Barcelona, Spain, akiwa na umri wa miaka 79, kufuatia matatizo ya moyo"
" Tangu wakati huo suala la wapi na lini atazikwa limezua mivutano kati ya serikali ya Angola na mjane wake Ana Paula pamoja na baadhi ya watoto wake"
"Kwa mujibu wa shirika la habari AFP"
" Binti wa Dos Santos, Tchize dos Santos mwenye umri wa miaka 44 amepinga uamuzi wa mahakama akisema kwamba baba yake alitamani kuzikwa Barcelona, alikokuwa akiishi tangu kuondoka madarakani 2017"
"Ameongeza kwamba kuzikwa kwa baba yake nchini Angola kutatumika kuonyesha umaarufu wa serikali ya rais Joao Lourenco kuelekea uchaguzi mkuu unaofanyika Agosti 24"
" Rufaa ya Tchize pia inadai kwamba Ana Paula alikuwa ametengana na Dos Santos tangu 2017, na kwa hivyo hawezi kudai kuwa mke wake"
"Facebook Forum"
"Shirika la ndege la Emirates lenye makao yake Dubai limesema litasitisha safari zake za ndege nchini Nigeria kuanzia Septemba kwa sababu limeshindwa kupata fedha zake kutoka Nigeria"
"Tatizo limezuka kwa sababu Nigeria imezuiya kupatikana kwa mabadilishano ya fedha za kigeni, shirika la habari la Reuters limeripoti"
" Katika taarifa yake Emirates imesema imefanya utaratibu rafiki wa kuwa na majadiliano na maafisa ili kuingilia kati haraka kupata msaada wa utatuzi wa suala hilo, lakini imesema inasikitishwa kwamba hakuna suluhu yoyote iliyopatikana"
"Safari za ndege zitasitishwa kuanzia Septemba mosi ili kuepuka gharama zaidi za operesheni"
" mwezi Juni jumuiya ya kimataifa ya safari za anga ilisema kwamba Nigeria haikutoa dola milioni 450 inayodaiwa na mashirika kadhaa ya ndege, Reuters imeripoti"
"Hata hivyo Emirates imeripoti kwamba itazingatia uamuzi wake kama hakutakuwa na maendeleo yoyote chanya katika siku zijazo"
" Wasafiri walioathiriwa na uamuzi huu wanaweza kurejeshewa fedha zao za tiketi"
"Facebook Forum"
"Mali inasema Ufaransa imekiuka anga yake kwa kupeleka silaha kwa wanamgambo wa Kiislamu katika jaribio la kuiyumbisha nchi hiyo ya Afrika Magharibi, ikiwa ni kesi ya hivi karibuni katika msururu wa shutuma ambazo zimeashiria mwisho wa uhusiano wao wa karibu"
"Katika barua kwa mkuu wa Baraza la Usalama la Umoja wa Mataifa iliyoandikwa Jumatatu, Waziri wa Mambo ya Nje wa Mali, Abdoulaye Diop, alisema anga yake imeingiliwa zaidi ya mara 50 mwaka huu, hasa na vikosi vya Ufaransa vilivyotumia ndege zisizo na rubani, helikopta za kijeshi na ndege za kivita"
"Ukiukaji huu wa wazi wa anga ya Mali ulitumiwa na Ufaransa kuchukua taarifa za makundi ya kigaidi yanayoendesha shughuli zake katika Sahel na kuwapa silaha na risasi, ilisema barua hiyo"
"Mali haikutoa ushahidi wowote kuonyesha kuwa Ufaransa ilitoa silaha kwa makundi ya Kiislamu"
" Ufaransa imetumia muongo mmoja na mabilioni ya dola kuwakomesha wanamgambo wa Kiislamu, baadhi yao wakiwa na uhusiano na al Qaeda na Islamic State, katika koloni lake la zamani"
"Facebook Forum"
"Mkutano wa mwaka huu ulikuwa na ujumbe “ kuhamasisha viwanda kupitia, usindikaji wa kilimo, faida ya madini, na mifumo ya thamani ya kikanda kwa kujumuisha wote na ukuaji stahmilivu"
”
"Masuala makuu katika kikao hicho ilijumuisha uzinduzi wa jopo la wakuu wa nchi na wawakilishi wa serikali waliohudhuria, wakifatuiwa na utoaji wa medali kuwakumbuka na kuwapa heshima waanzilishi wa SADC"
"Katika kuingiza enzi mpya ya uongozi wa SADC, sherehe za ufunguzi pia zilishuhudiwa na kukabidhi uenyekiti wa SADC kutoka kwa jamhuri ya Malawi na kijiti kukamatwa hivi sasa na Jamhuri ya Kidemokrasi ya Congo"
" Hii ilifuatiwa na taarifa ya kukubali iliyotolewa na mwenyekiti mpya wa taasisi hiyo Rais Felix Tshisekedi wa DRC na mwenyeji wamkutano wa 42 wa SADC"
"Rais Tshisekedi anaeleza: ""Nitahakikisha natekeleza program za kuendeleza miundo mbinu na huduma katika ukanda ambalo linahusika moja kwa moja na mikakati yetu mikuu katika kuchochea muingiliano wa kiuchumi na kutokomeza umaskini katika ukanda wa SADC"
”
"Mkutano huu umekuja wakati ambapo nchi mwenyejiti inakabiliwa ghasia mpya upande wa Mashariki"
" Mbele ya viongozi wenzake, Rais Felix Tshisekedi alishutuma vikali ‘ uhuni na ukatili unaofanywa dhidi ya nchi ya jirani yake Rwanda"
"Baadhi ya mataifa wanachama wa SADC kama vile Malawi na Tanzania wanachangia wanajeshi katika kikosi maalum cha ulinzi wa amani cha Umoja wa Mataifa MONUSCO"
"Rais wa DRC ameongeza kuwa:“ Kwa Jamhuri ya Afrika Kusini, jamhuri ya Malawi na Jamhuri ya Muungano wa Tanzania ambao wametoa wanajeshi wao kwa gharama kubwa ya amani upande wa mashariki mwa nchi yetu"
”
"Mwanachama mwingine wa umoja huo, Msumbiji pia inakabiliana na uasi wa wanamgambo katika majimbo ya kaskazini"
" Jeshi la kikanda linalojulikana kama SAMIM, pamoja na majeshi kutoka Rwanda wamefanikiwa kuwasukuma kutoka katika eneo hilo waasi wanaohusishwa na Islamic State"
"Rais wa Malawi Lazarus chakwera amesisitiza waoz wa Afrika kutafutua masuluhisho yake wenyewe"
" "
" "
"//Rais Lazarus Chakweera, Malawi//"
"“Hakuna suluhisho hata moja kutoka nje ya Afrika ambalo linakuja kuijenga Afrika kwa jinsi sisi tunavyotaka"
" Siyo wamarekani, siyo wa Ulaya, siyo wa Asia"
" Huenda wanaweza kutupa wazo la hapa na pale, na maelezo moja au mawili, dola milioni chache ambazo hazifanyi z chochote katika mifuko yetu ukilinganisha na kiwango ambacho wanachowapa wa magharibi au wa mashariki"
”
" "
" "
"//Rais Lazarus Chakweera, Malawi//"
"“Vurugu ambayo tumewaruhusu magharibi kuifanya nchini DRC ni dhambi lazima tutubu, na tuache na kukataakurejewa tena kwa jambo hilo kwingineko kokote katika eneo letu"
" Kwahiyo tuwaonyeshena kuwaambia tuonyeshe na kuieleza dunia kwa sauti moja kwamba Afrika iko wazi kwa biashara, lakini Afrika haiuzwi"
”
"Mkutano pia uitathmini maendeleo ya muingiliano wa kikanda kulingana na utashi wa SADC kama ulivyoelezewa katika RISDP 2020 mpaka 2030 na Vision 2050 ambapo suala la amani, kujumuisha wote, suhindani, eneo hilolenye viwanda kati ya kipato cha kati na cha juu ambako raia wote wanafurahia mafnaikio endelevu ya kiuchumi, sheria, na uhuru"
" "
"Khadija Riyami VOA Washington"
" "
"Facebook Forum"
"Seneta wa Marekani Chris Coons amekutana na rais mteule wa Kenya William Ruto aliyetangazwa mshindi wa uchaguzi mkuu uliofanyika wiki iliyopita pamoja na mpinzani wake mkuu Raila Odinga ambaye anapinga matokeo hayo"
"Walijadiliana kuhusu ushirikiano wa kimkakati kati ya Marekani na Kenya, kuhamasisha amani na usalama katika eneo na njia za kuimarisha uchumi kati ya nchi hizo mbili"
"Seneta Coons pia amekutana na Raila Odinga kujadiliana kuhusu ushirikiano wa thamini za kidemokrasia, hiyo ni kwa mujibu wa taarifa iliyoandikwa katika ukurasa wa Twitter wa ubalozi wa Marekani"
"Hakukuwa na taarifa yoyote iliyosema kwamba uchaguzi ulizungumziwa"
" Mapema seneta Coons alikutana na rais Uhuru Kenyatta ambapo walifanya majadiliano"
"Seneta Coons ambaye anaongoza ujumbe wa Maseneta wa Marekani na wabunge amempongeza rais Kenyatta kwa kuhakikisha amani na uthabiti vimepatikana wakati wa uchaguzi, “tulifurahishwa na amani ambayo Kenya imeendelea kuwa nayo katika kipindi hiki, “ alisema seneta Coons"
"Kwa upande wake rais Kenyatta alisema Kenya itaendelea kuwa imara na kusimamia utawala bora ili kuhakikisha nchi inakuwa katika nafasi ya mfano wa demokrasia katika bara kwa kuhakikisha amani kwenye kipindi hiki cha mpito"
" “ hamu yangu kubwa ni kuona amani inaendelea kuwepo na tunaweza kuonyesha mfano katika bara la Afrika na dunia”, alisema Rais Uhuru Kenyatta"
"Facebook Forum"
"Kampuni mawasiliano inayomilikiwa na serikali ya Tanzania, imeweka mtandao wa broadband Jumanne katika mnyanyuko wa mita 3,720, huku Waziri wa Habari Nape Nnauye akisema ni tukio la kihistoria"
"“Kabla ya kuwepo huduma hii, ilikuwa ni hatari kidogo kwa wageni na wabeba mizigo ambao walikuwa wakipanda mlima huo bila ya huduma ya intanet,” Nnauye alisema katika uzinduzi wa huduma hiyo, akiwa na maafisa wa serikali na watalii"
"“Wageni wote wataweza kujiunga… (hadi kufikia) sehemu hii ya m lima,” alisema akiwa katika kituo cha mapumziko cha Horombo, moja ya kambi ukiwa unaelekea kileleni"
"Alisema kuwa kilele cha mlima huo kilichopo mita 5,895 kitakuwa kimeunganishwa na intanet ifikapo mwisho wa mwaka"
"Mwaka jana, serikali ya Tanzania ilitangaza mpango wa kujenga usafiri wa gari linalovutwa na waya katika upande wa kusini wa Kilimanjaro, iliyopelekea manung’uniko miongoni mwa wapanda mlima, makampuni yanayoendesha safari za upandaji mlima na wana mazingira"
"Mlima Kilimanjaro ni chanzo muhimu cha mapato ya utalii nchini Tanzania na nchi jirani ya Kenya huku kukiwa na takriban watu 35,000 wanaojaribu kupanda mlima huo kufika kileleni kila mwaka"
"Ikiwa imepewa kumbukumbu ya kudumu na maandiko ya Ernest Hemingway “The Snows of Kilimanjaro”, mlima huo ni sehemu ya hifadhi ya taifa na pia ni eneo la turathi za dunia iliyoorodheshwa na UNESCO"
"Teknolojia imepenya zaidi katika ulimwengu wa upandaji milima, huku wanaopanda milima huko Mlima Everest wakipata urahisi wa kutumia Wifi, umeme wa jenereta na simu za kisasa zinaowezesha kutuma picha kwa wengine na kupiga simu za dharura iwapo kunatokea ajali"
"Ikilinganishwa na wakati Edmund Hillary na Tenzing Norgay walipofika katika kilele cha mlima mrefu kuliko yote duniani May 29, 1953, habari hizo hazikuweza kuwafika maeneo mengine ya dunia mpaka mwezi June 2, wakati wa kutawazwa kwa Malikia Elizabeth II"
"Chanzo cha habari hii ni shirika la habari la AFP"
" "
"Facebook Forum"
" Kwa mujibu wa shirika la habari la AFP, muungano wa vyama vya upinzani pamoja na asasi za kiraia, wa Wakit Tamma ulikuwa umeitisha maandamano Ijumaa dhidi ya baraza la kijeshi la mpito linalotawala, na linaloongozwa na generali Mahamat Idriss Deby"
"Lengo la muungano huo lilikuwa kuanza maandamano siku moja kabla ya kuanza kwa kile kilichotajwa kuwa mjadala wa kitaifa siku ya Jumamosi, kwa lengo la kupanga mikakati kuelekea kwenye uchaguzi mkuu na kurejesha utawala wa kiraia"
" Kundi la Wakat Tamma limekataa kushiriki kwenye mazungumzo hayo ambayo yanawaleta pamoja maafisa wa serikali, vyama vya wafanyakazi, upinzani pamoja na asasi za kiraia"
"Muungano huo kupitia taarifa ya pamoja umesema kwamba baraza la kijeshi limepanga kuitisha mazungumzo yanayoegemea upande mmoja kwa kuvitenga vyama vya upinzani vyenye nguvu pamoja na mashirika mengine ya kiraia"
"Facebook Forum"
" Kwa mujibu wa shirika la habari la AFP, rais Abdel Fattah al Sisi amekubali kujiuzulu kwa Amer aliyechukua wadhifa huo 2015, na aliyetarajiwa kuendelea na wadhifa huo hadi mwaka ujao, gazeti la serikali la Al- Ahram limesema"
" Sisi hata hivyo amemtaja Amer kua mshauri wake, ingawa hakuna taarifa zozote kuhusu ni nani atakaye jaza nafasi yake"
"Amer anaondoka wakati sarafu ya misri ikiwa kwenye kiwango cha 19"
"1 dhidi ya dola moja ya Marekani, kikiwa kiwango cha chini zaidi tangu wakati sarafu ya taifa hilo ilipo shushwa thamani wakati wa msimu wa baridi 2016"
" Misri Machi mwaka huu pia ilishusha thamani ya sarafu yake kutokana na mfumuko mkubwa wa bei za bidhaa"
"Kabla ya vita vya Ukraine, Misri ilikuwa muagizaji mkubwa ulimwenguni wa ngano kutoka Russia na Ukraine"
" Baadhi ya bei za vyakula nchini humo zinasemekana kupanda kwa viwango vya hadi asilimia 66, na hivyo kupelekea thamani ya fedha kushuka kwa hadi asilimia 15"
" Takriban watu milioni 30 kati ya milioni 103 nchini Misri wanaishi katika hali ya umaskini"
"Facebook Forum"
"Waziri wa mambo ya ndani wa Algeria Kamel Beldjoud ameiambia televisheni ya taifa kwamba watu 24 wamepoteza maisha katika moto huko El Tarf, karibu na mpaka na Tunisia, pamoja na wengine wawili waliokufa mapema Jumatano huko Setif"
"Idara ya ulinzi wa raia huko Setif imesema wanawake wawili, mama mwenye umri wa miaka 58 na binti yake mwenye umri wa miaka 31”, walifariki katika mji huo wa Setif"
"Katika wilaya ya Souk Ahras, mbali zaidi upande wa mashariki karibu na mpaka wa Algeria na Tunisia, watu walionekana wakikimbia makazi yao huku moto ukitanda kabla ya helikopta za kuzima moto kupelekwa huko"
"Ripoti ya awali ilisema watu wanne waliungua huko Souk Ahras na wengine 41 walikuwa na matatizo ya kupumua, maafisa wamesema"
" Ripoti za vyombo vya habari zimesema wakazi 350 walihamishwa"
"Tangu mwanzoni mwa mwezi Agosti, mioto 106 ilizuka nchini Algeria, ikiharibu zaidi ya hekta 2,500 za misitu"
" "
"Facebook Forum"
"Darzeni ya wakuu wa nchi waliwasili katika mji mkuu Kinshasa Jumanne kushiriki katika Mkutano wa siku mbili ambao umefunguliwa Jumatano"
"Viongozi hao wanajadiliana jinsi ya kukuza uchumi wa viwanda, kupitia mageuzui ya kilimo, kuendeleza rasilimali za madini na mifumo ya thamani katika kiwango cha eneo"
"DRC pia inatarajia kuomba msaada katika jumuiya hiyo kurejesha amani na usalama katika ardhi yake"
"Lengo jingine la mkutano huo ni kukabidhi uenyekiti wa jumuiya hiyo kwa Rais wa DRC Felix Tshisekedi kutoka kwa kiongozi wa sasa Rais wa Malawi Lazarus Chakwera"
"Facebook Forum"
" "
" Kwa mujibu wa shirika la habari la AP baadhi ya maneno yaliyoandikwa kwenye fulana zilizovaliwa na waliohudhuria ni pamoja na- Miaka 10 ya kumbukumbu"
" Wengi waliohudhuria walikuwa wachimba madini wanaodai kwamba haki haijapatikana hadi sasa wala kutimizwa kwa ahadi ya nyongeza za mishahara pamoja na kuimarishwa kwa hali ya mazingira ya kazi"
"Maadhimisho hayo yalifanyika kwenye eneo la mlima karibu na migodi ya Marikana iliyo karibu na mji wa Rutensburg ambao uko takriban kilomita 112 kutoka Johannesburg"
" Wengi walivalia mavazi ya rangi ya kijani kibichi na nyeusi ikiwa ni rangi za muungano wa wachimba madini pamoja na wafanyakazi wa ujenzi, Afrika kusini, wakati usalama ukilindwa na kundi ndogo la polisi "
" Kiongozi wa muungano huo Joseph Mathunjwa wakati akihutubia waliohudhuria aliomba haki kwa wanafamilia wa wachimba madini waliouwawa miaka 10 iliyopita"
"Facebook Forum"
" Kesi za maambukizi zimekuwa zikiongezeka kwa haraka kwenye taifa hilo la Afrika kusini tangu kutangazwa rasmi kwa kesi ya kwanza mapema mwezi huu, wakati idadi ya vifo ikisemekana kuongezeka maradufu ndani ya muda wa chini ya wiki moja"
" Waziri wa afya Monica Mutsvangwa wakati akizungumza mbele ya wanahabari baada ya kumaliza kikao cha kila wiki cha baraza la mawaziri, amesema kwamba kufikia Jumanne kesi za maambukizi kote nchini zilikuwa 2,056 na vifo 157"
"Mutsvangwa amesema kwamba serikali itaongeza juhudi za utoaji chanjo pamoja na kutumia sheria ya muda itakayoiruhusu kutumia fedha kutoka mfuko wa kitaifa wa dharura, ili kukabiliana na janga hilo"
" Ameongeza kusema kwamba serikali itashauriana na viongozi wa kimila na kidini kwenye kampeni hiyo, ili kutoa uhamasisho, kwa kuwa wengi walioambukizwa au kufa hawajawahi kupewa chanjo"
" Hapo awali wizara ya afya ililaumu mikusanyiko ya kidini kwa kueneza maabukizi hayo kwa haraka"
"Facebook Forum"
"Kitengo cha habari cha kundi la Jama’ at Nursat al-Islam wal Muslimeen (NIM), kimesema katika taarifa kwamba wapiganaji wa kundi hilo walipambana na mamluki hao Jumamosi katika jimbo la Mopti, kulingana na tafsiri ya tovuti ya kundi la ujasusi, ambalo linafuatia taarifa za kundi hilo la wanamgambo wa kiislamu"
"Wagner haina mwakilishi wa kutoa taarifa kwa vyombo vya habari na haikuweza kupatikana ili kutoa maelezo"
"Mali inatatizika kukomesha uasi wa wanamgambo wa Kiislamu uliokita mizizi baada ya ghasia za 2012 na kuenea tangu wakati huo katika nchi jirani, na kuua maelfu ya watu na kulazimisha mamilioni ya wengine kuhama makazi yao katika eneo la Sahel la Afrika magharibi"
"Wagner ilianza kupeleka mamia ya wapiganaji mwaka jana kuunga mkono jeshi la Mali na imeshtumiwa tangu wakati huo na makundi ya haki za binadamu na wakazi kwa kushiriki katika mauaji ya raia, na kundi hilo halijatoa maelezo juu ya tuhuma hizo"
"Serikali ya Russia ilikiri kwamba kuna wafanyakazi wa Wagner ambao wako nchini Mali lakini serikali ya Mali iliwaelezea kama wakufunzi kutoka jeshi la Russia badala ya makandarasi wa usalama wa kibinafsi"
" "
"Facebook Forum"
"Hatua hiyo ni kutokana na kile walichosema ni ubadhirifu wa mali ya umma, ikichukuliwa dhidi ya mkuu wa utwala Nathaniel McGill, mwendesha mashitaka mkuu Sayma Syrenius Cephus na Bill Twehway ambaye ni mkuu wa idara ya kitaifa ya bandari"
"Naibu waziri wa fedha anayeshugulika na maswala ya ugaidi na ujasusi wa kifedha hapa Marekani, Brian Nelson amesema kwamba maafisa hao wamehujumu demokrasia ya Liberia kupitia ufisadi ili wajinufaishe wenyewe"
" Nelson ameongeza kusema kwamba hatua hiyo ni ushahidi tosha kwamba Marekani itaendelea kuunga mkono watu wa Liberia wakati ikihakikisha kwamba wanaojihusisha na visa vya ufisadi wanawajibishwa"
"Kwa mujibu wa vikwazo vilivyowekwa, mali zote za maafisa hao zilizopo Marekani zitashikiliwa na kuripotiwa kwa wizara ya fedha, wakati wale walioshirikiana nao wakiwa kwenye hatari ya kuwekewa vikwazo pia, taarifa imeongeza"
"Facebook Forum"
"Mgombea urais ili kutangazwa mshindi ni lazima apata asilimia 50 na kura moja"
" Wgombea wengine wawili ambao hawakupata hata asilimia moja ya kura ni George Wajackoyah na David Mwaure"
" "
"Mgombea urais Odinga hakufika Bomas kwenye eneo ambalo ni kituo rasmi cha IEBC ambacho kilikuwa kinakusanya matokeo ya kutoka katika kile kituo cha kupigia kura nchini humo"
" "
"Wakati huo huo Makamishna wanne wa IEBC awali walifanya kikao cha kushtukiza na wanahabari katika hoteli ya Serena, jijini Nairobi, ambapo wamesema hawakubaliani na matokeo yatakayotangazwa na mwenyekiti Wafula Chebukati"
"Kwa mujibu wa gazeti la Daily Nation makamishna hao akiwemo makamu mwenyekiti Juliana Cherera, makamishna Francis Wanderi, Irene Masit na Justus Nyang'aya wamedai kuwa matokeo yalifikiwa kwa njia isiyoeleweka, bila kutoa maelezo zaidi"
"Facebook Forum"
