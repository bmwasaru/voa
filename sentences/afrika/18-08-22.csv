"
Gavana wa benki kuu ya Misri ajiuzulu
"
"
Chad yapinga maandamano ya upinzani
"
"
Moto wa msituni waua watu 26 Algeria
"
"
Jumuiya ya SADC yakutana DRC
"
"
Maadhinisho ya wachimba migodi waliouwawa Afrika kusini miaka 10 iliyopita yafanyika
"
"
Surua yaendelea kusambaa Zimbabwe
"
"
Kundi mshirika wa Al Qaeda ladai kuua mamluki 4 wa Russia nchini Mali
"
"
Maafisa watatu wa Liberia wawekewa vikwazo na Marekani
"
"
Ruto rais mteule Kenya
"
"
Mikusanyiko ya kidini yalaumiwa kwa kuenea kwa Surua Zimbabwe
"
"
Shirika la Human Rights Watch lawashutumu wanajeshi wa Cameroon kwa ""mauaji""
"
"
Benki ya Uganda yapandisha kiwango cha riba
"
"
Serikali ya Ethiopia na waasi wa TPLF wafanya majadiliano ya kumaliza vita vya muda mrefu
"
"
Polisi wa Afrika Kusini wawakamata watu 20 wanaoshukiwa kuchochea ghasia mbaya mwaka jana
"
"
Hakuna dozi za chanjo ya Monkey pox Africa -CDC
"
"
Marekani inaendelea kujihusisha katika juhudi za upatanishi zinazoongozwa na waafrika - Blinken.
"
"
Polisi wawili wauawa Sierra Leonne katika maandamano ya kupinga hali ngumu ya uchumi
"
"
Kenya: Mashirika ya kiraia yaelezea wasiwasi juu ya habari za uongo kuhusu matokeo ya uchaguzi
"
"
Blinken asema ana wasi wasi kuhusu ripoti ya Rwanda kusaidia waasi
"
"
Mgombea Martha Karua asema kazi bado haijakamilika
"
"
Milipuko miwili yaua wanajeshi 15 nchini Burkina Faso
"
"
Serikali ya Guinea yauvunja muungano mkubwa wa upinzani
"
"
Wanajeshi 17 wauwawa na wanamgambo nchini Mali
"
"
Matokeo ya awali uchaguzi wa rais Kenya yaonyesha ushindani ni mkali
"
"
Gen. Makenga, kamanda mkuu wa M23 amerudi DRC kuongoza mashambulizi
"
"
Uchaguzi wa Kenya 2022: ushindani mkali
"
"
Ukraine yafanikiwa kuzishambulia meli za kivita za Russia
"
"
Kagame: Monusco wanajua kuhusu waasi wa FDLR kuwa ndani ya jeshi la DRC
"
" Kwa mujibu wa shirika la habari la AFP, rais Abdel Fattah al Sisi amekubali kujiuzulu kwa Amer aliyechukua wadhifa huo 2015, na aliyetarajiwa kuendelea na wadhifa huo hadi mwaka ujao, gazeti la serikali la Al- Ahram limesema"
" Sisi hata hivyo amemtaja Amer kua mshauri wake, ingawa hakuna taarifa zozote kuhusu ni nani atakaye jaza nafasi yake"
"Amer anaondoka wakati sarafu ya misri ikiwa kwenye kiwango cha 19"
"1 dhidi ya dola moja ya Marekani, kikiwa kiwango cha chini zaidi tangu wakati sarafu ya taifa hilo ilipo shushwa thamani wakati wa msimu wa baridi 2016"
" Misri Machi mwaka huu pia ilishusha thamani ya sarafu yake kutokana na mfumuko mkubwa wa bei za bidhaa"
"Kabla ya vita vya Ukraine, Misri ilikuwa muagizaji mkubwa ulimwenguni wa ngano kutoka Russia na Ukraine"
" Baadhi ya bei za vyakula nchini humo zinasemekana kupanda kwa viwango vya hadi asilimia 66, na hivyo kupelekea thamani ya fedha kushuka kwa hadi asilimia 15"
" Takriban watu milioni 30 kati ya milioni 103 nchini Misri wanaishi katika hali ya umaskini"
"Facebook Forum"
" Kwa mujibu wa shirika la habari la AFP, muungano wa vyama vya upinzani pamoja na asasi za kiraia, wa Wakit Tamma ulikuwa umeitisha maandamano Ijumaa dhidi ya baraza la kijeshi la mpito linalotawala, na linaloongozwa na generali Mahamat Idriss Deby"
"Lengo la muungano huo lilikuwa kuanza maandamano siku moja kabla ya kuanza kwa kile kilichotajwa kuwa mjadala wa kitaifa siku ya Jumamosi, kwa lengo la kupanga mikakati kuelekea kwenye uchaguzi mkuu na kurejesha utawala wa kiraia"
" Kundi la Wakat Tamma limekataa kushiriki kwenye mazungumzo hayo ambayo yanawaleta pamoja maafisa wa serikali, vyama vya wafanyakazi, upinzani pamoja na asasi za kiraia"
"Muungano huo kupitia taarifa ya pamoja umesema kwamba baraza la kijeshi limepanga kuitisha mazungumzo yanayoegemea upande mmoja kwa kuvitenga vyama vya upinzani vyenye nguvu pamoja na mashirika mengine ya kiraia"
"Facebook Forum"
"Waziri wa mambo ya ndani wa Algeria Kamel Beldjoud ameiambia televisheni ya taifa kwamba watu 24 wamepoteza maisha katika moto huko El Tarf, karibu na mpaka na Tunisia, pamoja na wengine wawili waliokufa mapema Jumatano huko Setif"
"Idara ya ulinzi wa raia huko Setif imesema wanawake wawili, mama mwenye umri wa miaka 58 na binti yake mwenye umri wa miaka 31”, walifariki katika mji huo wa Setif"
"Katika wilaya ya Souk Ahras, mbali zaidi upande wa mashariki karibu na mpaka wa Algeria na Tunisia, watu walionekana wakikimbia makazi yao huku moto ukitanda kabla ya helikopta za kuzima moto kupelekwa huko"
"Ripoti ya awali ilisema watu wanne waliungua huko Souk Ahras na wengine 41 walikuwa na matatizo ya kupumua, maafisa wamesema"
" Ripoti za vyombo vya habari zimesema wakazi 350 walihamishwa"
"Tangu mwanzoni mwa mwezi Agosti, mioto 106 ilizuka nchini Algeria, ikiharibu zaidi ya hekta 2,500 za misitu"
" "
"Facebook Forum"
"Darzeni ya wakuu wa nchi waliwasili katika mji mkuu Kinshasa Jumanne kushiriki katika Mkutano wa siku mbili ambao umefunguliwa Jumatano"
"Viongozi hao wanajadiliana jinsi ya kukuza uchumi wa viwanda, kupitia mageuzui ya kilimo, kuendeleza rasilimali za madini na mifumo ya thamani katika kiwango cha eneo"
"DRC pia inatarajia kuomba msaada katika jumuiya hiyo kurejesha amani na usalama katika ardhi yake"
"Lengo jingine la mkutano huo ni kukabidhi uenyekiti wa jumuiya hiyo kwa Rais wa DRC Felix Tshisekedi kutoka kwa kiongozi wa sasa Rais wa Malawi Lazarus Chakwera"
"Facebook Forum"
" "
" Kwa mujibu wa shirika la habari la AP baadhi ya maneno yaliyoandikwa kwenye fulana zilizovaliwa na waliohudhuria ni pamoja na- Miaka 10 ya kumbukumbu"
" Wengi waliohudhuria walikuwa wachimba madini wanaodai kwamba haki haijapatikana hadi sasa wala kutimizwa kwa ahadi ya nyongeza za mishahara pamoja na kuimarishwa kwa hali ya mazingira ya kazi"
"Maadhimisho hayo yalifanyika kwenye eneo la mlima karibu na migodi ya Marikana iliyo karibu na mji wa Rutensburg ambao uko takriban kilomita 112 kutoka Johannesburg"
" Wengi walivalia mavazi ya rangi ya kijani kibichi na nyeusi ikiwa ni rangi za muungano wa wachimba madini pamoja na wafanyakazi wa ujenzi, Afrika kusini, wakati usalama ukilindwa na kundi ndogo la polisi "
" Kiongozi wa muungano huo Joseph Mathunjwa wakati akihutubia waliohudhuria aliomba haki kwa wanafamilia wa wachimba madini waliouwawa miaka 10 iliyopita"
"Facebook Forum"
" Kesi za maambukizi zimekuwa zikiongezeka kwa haraka kwenye taifa hilo la Afrika kusini tangu kutangazwa rasmi kwa kesi ya kwanza mapema mwezi huu, wakati idadi ya vifo ikisemekana kuongezeka maradufu ndani ya muda wa chini ya wiki moja"
" Waziri wa afya Monica Mutsvangwa wakati akizungumza mbele ya wanahabari baada ya kumaliza kikao cha kila wiki cha baraza la mawaziri, amesema kwamba kufikia Jumanne kesi za maambukizi kote nchini zilikuwa 2,056 na vifo 157"
"Mutsvangwa amesema kwamba serikali itaongeza juhudi za utoaji chanjo pamoja na kutumia sheria ya muda itakayoiruhusu kutumia fedha kutoka mfuko wa kitaifa wa dharura, ili kukabiliana na janga hilo"
" Ameongeza kusema kwamba serikali itashauriana na viongozi wa kimila na kidini kwenye kampeni hiyo, ili kutoa uhamasisho, kwa kuwa wengi walioambukizwa au kufa hawajawahi kupewa chanjo"
" Hapo awali wizara ya afya ililaumu mikusanyiko ya kidini kwa kueneza maabukizi hayo kwa haraka"
"Facebook Forum"
"Kitengo cha habari cha kundi la Jama’ at Nursat al-Islam wal Muslimeen (NIM), kimesema katika taarifa kwamba wapiganaji wa kundi hilo walipambana na mamluki hao Jumamosi katika jimbo la Mopti, kulingana na tafsiri ya tovuti ya kundi la ujasusi, ambalo linafuatia taarifa za kundi hilo la wanamgambo wa kiislamu"
"Wagner haina mwakilishi wa kutoa taarifa kwa vyombo vya habari na haikuweza kupatikana ili kutoa maelezo"
"Mali inatatizika kukomesha uasi wa wanamgambo wa Kiislamu uliokita mizizi baada ya ghasia za 2012 na kuenea tangu wakati huo katika nchi jirani, na kuua maelfu ya watu na kulazimisha mamilioni ya wengine kuhama makazi yao katika eneo la Sahel la Afrika magharibi"
"Wagner ilianza kupeleka mamia ya wapiganaji mwaka jana kuunga mkono jeshi la Mali na imeshtumiwa tangu wakati huo na makundi ya haki za binadamu na wakazi kwa kushiriki katika mauaji ya raia, na kundi hilo halijatoa maelezo juu ya tuhuma hizo"
"Serikali ya Russia ilikiri kwamba kuna wafanyakazi wa Wagner ambao wako nchini Mali lakini serikali ya Mali iliwaelezea kama wakufunzi kutoka jeshi la Russia badala ya makandarasi wa usalama wa kibinafsi"
" "
"Facebook Forum"
"Hatua hiyo ni kutokana na kile walichosema ni ubadhirifu wa mali ya umma, ikichukuliwa dhidi ya mkuu wa utwala Nathaniel McGill, mwendesha mashitaka mkuu Sayma Syrenius Cephus na Bill Twehway ambaye ni mkuu wa idara ya kitaifa ya bandari"
"Naibu waziri wa fedha anayeshugulika na maswala ya ugaidi na ujasusi wa kifedha hapa Marekani, Brian Nelson amesema kwamba maafisa hao wamehujumu demokrasia ya Liberia kupitia ufisadi ili wajinufaishe wenyewe"
" Nelson ameongeza kusema kwamba hatua hiyo ni ushahidi tosha kwamba Marekani itaendelea kuunga mkono watu wa Liberia wakati ikihakikisha kwamba wanaojihusisha na visa vya ufisadi wanawajibishwa"
"Kwa mujibu wa vikwazo vilivyowekwa, mali zote za maafisa hao zilizopo Marekani zitashikiliwa na kuripotiwa kwa wizara ya fedha, wakati wale walioshirikiana nao wakiwa kwenye hatari ya kuwekewa vikwazo pia, taarifa imeongeza"
"Facebook Forum"
"Mgombea urais ili kutangazwa mshindi ni lazima apata asilimia 50 na kura moja"
" Wgombea wengine wawili ambao hawakupata hata asilimia moja ya kura ni George Wajackoyah na David Mwaure"
" "
"Mgombea urais Odinga hakufika Bomas kwenye eneo ambalo ni kituo rasmi cha IEBC ambacho kilikuwa kinakusanya matokeo ya kutoka katika kile kituo cha kupigia kura nchini humo"
" "
"Wakati huo huo Makamishna wanne wa IEBC awali walifanya kikao cha kushtukiza na wanahabari katika hoteli ya Serena, jijini Nairobi, ambapo wamesema hawakubaliani na matokeo yatakayotangazwa na mwenyekiti Wafula Chebukati"
"Kwa mujibu wa gazeti la Daily Nation makamishna hao akiwemo makamu mwenyekiti Juliana Cherera, makamishna Francis Wanderi, Irene Masit na Justus Nyang'aya wamedai kuwa matokeo yalifikiwa kwa njia isiyoeleweka, bila kutoa maelezo zaidi"
"Facebook Forum"
"Kwa mujibu wa shirika la habari la Reuters, wizara hiyo katika taarifa imesema kwamba mlipuko huo sasa umesambaa kote nchini na kusababisha asilimia 6"
"9 ya vifo miongoni mwa walioambukizwa"
" Waziri wa Afya Jasper Chimedza amesema kwamba kufikia Alhamisi wiki iliyopita, kulikuwa na kesi 1,036 zilizoshukiwa kuwa za surua, wakati 125 zikithibitishwa tangu kutokea kwa mlipuko huo"
"Jimbo la Manicaland mashariki mwa Zimbabwe linasemekana kuongoza kwa maambukizi"
" Chimedza ameongeza kusema kwamba kesi ya kwanza iliripotiwa Aprili 10 na tangu wakati huo maambukizi yameenea kote nchini, yakisemekena kuchochewa zaidi na mikusanyiko ya waumini makanisani"
" "
"Wengi walioambukizwa ni watoto wenye umri kati ya miezi 6 na 15, wengi wakitokea kwenye familia za waumini waliokataa chanjo dhidi ya surua kutokana na imani za kidini"
" Baadhi ya madhehebu nchini Zimbabwe huwakataza wafuasi wao kupokea aina yoyote ile ya chanjo au matibabu"
" Madhehebu hayo yana mamilioni ya wafuasi wanaoamini miujiza ya uponyaji pamoja na kujikwamua kutoka kwenye umaskini"
"Facebook Forum"
"Ripoti ya shirika hilo iliwashutumu wanajeshi wa serikali kwa kuwaua takriban watu 10 na kutekeleza unyanyasaji mwingine kati ya Aprili 24 na Juni 12 mwaka huu, wakati wa operesheni za silaha dhidi ya wanaotaka kujitenga katika eneo hilo linalozungumza luhgha ya Kiingereza"
"Wanajeshi hao pia wameripotiwa kuteketeza nyumba 12, kuharibu na kupora vituo vya afya, kuwaweka kizuizini kiholela watu 26, na inakisiwa kuwa idadi ya waliotoweka imefikia 17"
"Tangu mwaka 2016, wanajeshi wa Cameroon wamekuwa wakishirikisha vikundi mbalimbali vya watu wanaotaka kujitenga wanaoendesha vita vya msituni katika maeneo yenye watu wengi wanaozungumza Kingereza huko Kaskazini-Magharibi na Kusini-Magharibi kwa nia ya kuanzisha taifa lililojitenga la ""Ambazonia"""
"Facebook Forum"
"Bei za bidhaa zimeongezeka kutokana na kupanda kwa gharama za mafuta na chakula, ambazo serikali ya Rais Yoweri Museveni imedai ni kutokana na athari zinazoendelea za janga la COVID-19 na vita nchini Ukraine"
" Mfumuko wa bei wa kila mwaka ulifikia 7"
"9% mwezi Julai kutoka 6"
"8% mwezi Juni"
"""Uchumi unaendelea kukabiliwa na shinikizo kubwa la mfumuko wa bei kutokana na mazingira ya nje, hali ya hewa na kushuka kwa kiwango cha ubadilishaji huku kukiwa na mahitaji duni ya ndani,"" Naibu Gavana Michael Atingi-Ego aliuambia mkutano wa wanahabari"
" Benki ilishusha makadirio ya ukuaji wa uchumi wa mwaka huu kutoka asili mia 2"
"5% hadi 3%, kutoka utabiri wa awali wa 4"
"5% hadi 5%, ukiakisi gharama za juu za uzalishaji zinazohusishwa na mafuta na usafirishaji"
" "
"Facebook Forum"
"Serikali imekuwa katika mzozo mkubwa na waasi, lakini katika wiki za hivi karibuni pande zote mbili zimesisitiza uwezekano wa mazungumzo ya kumaliza vita vya miezi 21, huku Ethiopia ikishinikiza Umoja wa Afrika kuongoza mazungumzo yoyote"
"Waasi kwa upande wao wanamtaka Rais wa Kenya Uhuru Kenyatta, ambaye amekuwa akihusika sana katika juhudi za amani, kuwa mpatanishi kati ya pande hizo mbili"
"Mjumbe wa Umoja wa Afrika katika pembe ya Afrika Olusegun Obasanjo ambaye amekuwa akiongoza harakati za kidiplomasia za kumaliza mzozo huo, ametoa taarifa kwa Baraza la amani na usalama la Umoja wa Afrika kuhusu hatua hiyo iliyofikiwa"
"Katika taarifa ya tarehe 4 Agosti lakini ambayo ilichapishwa kwenye tovuti ya Umoja wa Afrika Jana Alhamisi, Baraza la amani na usalama la Umoja wa Afrika limesema “ linapongeza uwakilishi wake mkuu kwa majadiliano ya moja kwa moja kati ya serikali kuu ya Ethiopia na chama cha Tigray’s People Liberation Front( TPLF)"
"Ni taarifa ya kwanza iliyowekwa hadharani ya mawasiliano ya moja kwa moja kati ya serikali ya waziri mkuu Abiy Ahmed na TPLF, ambayo kiongozi wake Debretsion Gebremichael alisisitiza kwamba huduma muhimu zapaswa kurejeshwa huko Trigray kabla ya mazungumzo kuanza"
"Facebook Forum"
"Maafisa wamesema timu za pamoja za polisi zilihamasishwa kuteketeza ukamataji wa wakati mmoja katika mikoa mbalimbali"
"Kukamatwa kwa watu hao kunajiri wakati wapelelezi walipiga hatua kubwa kwa kuchunguza uchochezi wa ghasia kupitia mitandao ya kijamii na majukwaa mengine wakati wa wimbi la machafuko mwezi Julai 2021, polisi wamesema katika taarifa"
"Baadhi ya maeneo ya Afrika Kusini yalitumbukia katika machafuko na zaidi ya watu 350 waliuawa katika kipindi cha siku 10 za ghasia zilizofuatia kufungwa kwa rais wa zamani Jacob Zuma mwezi Julai mwaka jana"
"Polisi wamesema washukiwa hao 20 waliokamatwa walitarajiwa kufika mbele ya mahakama ya Durban leo Ijumaa kusikiliza mashtaka yanayowakabili, kuanzia njama ya kufanya ghasia hadi uchochezi wa kuchoma moto"
" "
"Facebook Forum"
"Kaimu mkurugenzi wa Vituo vya Afrika vya Kudhibiti na Kuzuia Magonjwa, Ahmed Ogwell, aliwaambia waandishi wa habari siku ya Alhamisi kwamba hakuweza kutoa maelezo zaidi, lakini akasema washirika hao kwa kiasi kikubwa ni taasisi za kimataifa na serikali zisizo za Kiafrika"
"Hakuna majadiliano na sekta ya binafsi kwa sababu dozi zote zilizopo tayari zimenunuliwa na nchi nyingine aliongeza"
"Vifo vingi zaidi vya Monkey pox vimeripotiwa katika bara la Afrika mwaka huu kuliko popote duniani"
"Tangu Mei, karibu nchi 90 zimeripoti kesi zaidi ya 31,000"
" "
"Facebook Forum"
"Waziri Blinken amesema “Nilijadiliana nao kuhus ripoti za uhakika ambazo zinaashiria kwamba Rwanda inaendelea kuliunga mkono kundi la waasi la M23 na ina majeshi yake nchini DRC"
" Tunatambua kwamba Rwanda ina wasi wasi wa usalama wake, ikiwemo ripoti za ushirikiano kati ya jeshi la Congo na kundi lenye silaha la FDLR"
" Ujumbe wangu kwa wote Rais Tshisekedi na Rais Kagame wki hii umekuwa ni sawa’ Uungaji mkono wowote au ushirikiano na kundi lolote lenye silaha Mashariki mwa DRC unahatarisha jamii za huko na uthabiti wa kieneo, na kila nchi lazima iheshimu uhuru wa mwingine"
" Marekani ilikuwa na ujumbe kama huo kwa nchi zote jirani"
”
" Blinken alifanya mazungumzo na wote Kagame na Waziri wa Mambo ya Nje wa Rwanda Vincent Biruta mjini Kigali Alhamisi"
" “Nimetoka kwenye majadilino, marais wote wakiwa wamekubali kujihusisha katika mazungumzo ya moja kwa moja"
" Wote wako tayari kuanza mazungumzo wakiangazia mchakato wa Nairobi, huku makundi yenye silaha, na wote wamekubaliana na hilo na Marekani inaendelea kujihusisha katika juhudi za upatanishi ambazo zinaongozwa na waafrika"
"” alisema Blinken"
"Akiongea na wana habari baada ya mkutano, Waziri wa Mambo ya Nje wa Rwanda Vincent Biruta alishutumu vikali kile alichokiita ‘operesheni za kigaidi kwenye eneo la Rwanda’ na kusema nchi yake ‘ina haki’ ya kuwalinda watu wake “Kuwepo kwa FDLR na ushirikiano wa karibu na jeshi la DRC siku zote imekuwa ni sababu kubwa ya ukosefu wa usalama, na hii inaliwezesha kundi la FDLR kufanya operesheni za kigaidi kwenye eneo la Rwanda, kitu ambacho serikali ya Rwanda haiwezi kukubali"
""" "
"Rwanda, sisi siku zote ina haki ya kuchukua hatua muhimu kulinda eneo lake, uhuru wake na kuhakikisha usalama wa watu wake"
"” alisema Biruta"
"Manadiplomasia wa juu wa Marekani yuko Kigali chini ya wiki moja baada ya watalaamu wa Umoja wa Mataifa kugundua kuna ‘ushahidi wa uhakika’ kuwa Rwanda imekuwa ikiingilia kati kijeshi mashariki mwa DRC"
" Serikali ya Rwanda imehoji ugunduzi wa Umoja wa Mataifa"
" Rwanda awali ilikanusha shutuma zilizotolewa na Congo inaliunga mkon kundi la M23 na kwamba impeleka majeshi yake nchini humo"
" M23 imekanusha kupewa msaada na Rwanda"
"Facebook Forum"
"Msemaji wa polisi Brima Kamara ameiambia AFP kwamba “ maafisa wawili wa polisi, mwanaume na mwanamke, walipigwa hadi kufa mashariki mwa mji mkuu Freetown Jumatano asubuhi"
”
"Makamu rais Mohamed Juldeh Jalloh ametangaza amri ya kutotoka nje usiku na kusema “ Wasierra Leonne wasiokuwa na hatia wakiwemo wafanyakazi wa usalama waliuawa”"
"Polisi wamesema darzeni ya waandamanaji walikamatwa"
"Mfanyakazi wa afya kwenye hospitali ya Freetown amesema darzeni ya watu walijeruhiwa"
"Waandamanaji wamesikika wakiimba “ Bio anapaswa kuondoka”, wakimaanisha rais Julius Maada Bio, ambaye yuko ziarani nchini Uingereza katika ziara binafasi"
"Mtandao wa intaneti ulifungwa kwa muda mjini Freetown Jumatano alasiri, kwa mujibu wa tovuti ya NetBlocks, inayofuatilia mawasiliano ya intaneti"
"Facebook Forum"
"Wamesema Jumatano katika taarifa kwamba habari kadhaa zinazochapishwa na wagombea na wafuasi wao katika kambi pinzani za Odinga na Ruto “zilikuwa na lengo la kupotosha wapiga kura na umma juu ya mchakato wa uchaguzi na matokeo ya uchaguzi"
"Matokeo ya awali yameonyesha ushindani mkali, lakini idadi ya waliopiga kura ilionekana iko chini kufuatia ongezeko la hasira dhidi ya viongozi wa kisiasa"
"Naibu rais William Ruto na mwanasiasa mkongwe wa upinzani Raila Odinga aliyeungwa mkono na chama tawala, wameahidi kudumisha utilivu baada ya zoezi la kupiga kura Jumanne, lakini Wakenya wengi bado wanakumbuka ghasia zilizotokea katika uchaguzi wa miaka iliyopita"
"Huku shinikizo likiongezeka kwa tume ya uchaguzi na mipaka (IEBC) ambayo inatakiwa kutangaza matokeo ifikapo Agosti 16, maafisa wa tume hiyo walifanya kazi usiku kucha kuhesabu kura chini ya uangalizi wa waangalizi"
"Mchakato mgumu wa kuhakiki na kujumlisha kura unatarajiwa kuchukua siku kadhaa, na mwenyekiti wa IEBC Wafula Chebukati amewataka Wakenya kuwa na subira, na kuepusha madai ya wizi ambayo yalikumba uchaguzi wa awali"
" "
" "
"Facebook Forum"
"Waziri wa Mambo ya Nje wa Marekani Antony Blinken alisema Jumatano ana wasiwasi mkubwa kuhusu ripoti ya Umoja wa Mataifa inayosema Rwanda inawaunga mkono waasi katika nchi jirani ya Jamhuri ya Kidemokrasia ya Congo"
"Akihitimisha ziara ya siku mbili huko Jamhuri ya Kidemokrasia ya Congo Jumatano, Waziri Blinken alisema amesikitishwa na ripoti ya Baraza la Usalama la Umoja wa Mataifa inayoonyesha kuwa Rwanda ilitoa msaada wa kijeshi kwa waasi wa M23 Mashariki mwa Congo Novemba mwaka jana"
"Akizungumza katika mji mkuu wa Congo, Kinshasa, Blinken aliahidi kuzungumzia suala hilo wakati wa ziara yake nchini Rwanda"
"Alitoa wito kwa pande zote katika eneo hilo kuacha kuwaunga mkono waasi wa M23 wanaopigana na serikali ya DRC mashariki mwa Congo"
" Kundi hilo liliibuka tena mwezi Novemba mwaka jana baada ya takriban muongo mmoja wa kusitisha mapigano"
"Serikali ya Rwanda imekana kuwasaidia M23"
"Mwanadiplomasia huyo mkuu wa Marekani, ambaye yuko katika ziara yake ya pili barani Afrika, aliihakikishia DRC msaada wa Marekani, hasa katika uwekezaji, ili kuhakikisha mbinu bora zaidi zinazingatiwa"
" Aliisihi Congo kushirikiana na kufanya kazi uwazi wa fedha na haki za kazi kwa sekta ya madini"
" Marekani iliahidi dola milioni 30 kuisaidia DRC kukuza uwajibikaji na utendaji kazi endelevu wa uchimbaji madini na kuibua wasiwasi kuhusu mnada wa vitalu vya mafuta na gesi vya Congo katika maeneo nyeti"
"Mwezi Julai, Reuters iliripoti kwamba haki za kutoa leseni kwa vitalu 30 vya gesi na mafuta nchini DRC zilipigwa mnada, na kufungua sehemu za msitu wa pili kwa ukubwa duniani kwa uchimbaji unaoweza kutoa hewa kubwa ya kabon na kuhatarisha juhudi za kuzuia ongezeko la joto duniani"
"Washington na Kinshasa zilikubaliana kuunda vikundi vya kazi juu ya athari za mazingira kwenye minada ya vitalu vya mafuta"
"Blinken Jumatano jioni alielekea nchini Rwanda kukamilisha ziara yake katika bara la Afrika"
" "
"Facebook Forum"
"Kwa mujibu wa gazeti la Daily Nation kupitia akaunti yake ya Twitter, Bi"
" Karua alisema kuwa kazi bado haijakamilika wakati Tume Huru ya Uchaguzi na Mipaka (IEBC) ikiendelea kujumlisha matokeo ya urais katika Bomas of Kenya"
"""Hayajatimia hadi ikamilike,"" Karua alisema"
"Kulingana na matokeo ya mwisho ya kituo cha kupigia kura cha Bi"
" Karua, Naibu Rais William Ruto ambaye anawania kiti cha urais kwa tiketi ya UDA alizua taharuki katika kituo chake cha kupigia kura, huku Karua akiambulia chini ya theluthi moja pekee ya kura"
"Matokeo ya kidato cha 34A yaliyochapishwa na IEBC yalionyesha kuwa katika Shule ya Msingi ya Mugumo katika eneo bunge la Gichugu ambako alipiga kura, Naibu Rais Ruto alipata kura 911 dhidi ya kura 311 za Bw Raila Odinga"
"Siku ya Jumanne asubuhi kulikuwa na wasiwasi kidogo wakati Bi"
" Karua alipofika katika kituo cha kupigia kura lakini jina lake halikuweza kutambuliwa na vifaa vya Kims"
"Hatimaye alipewa karatasi zake za kupigia kura saa 12"
"10 asubuhi na kuendelea hadi kwenye kibanda cha kupigia kura"
"Baada ya kupiga kura yake, Bi Karua alitoa wito kwa Wakenya kujitokeza kwa wingi kuwapigia kura viongozi wanaotaka kuwaongoza kwa miaka mitano ijayo"
"Alikuwa ameahidi kuhamasisha eneo la Mlima Kenya kuunga mkono mgombea wa Azimio katika kinyang'anyiro cha kuunda serikali ijayo"
"Facebook Forum"
"Milipuko hiyo miwili kwa kutumia vilipuzi ilitokea kwenye barabara kutoka Bourzanga kuelekea Djibo katika eneo la kaskazini , ofisi kuu ya jeshi imesema"
"Taarifa ya jeshi imesema “Hasara katika matukio hayo mawili ni wanajeshi 15 waliouawa na mmoja aliyejeruhiwa"
”
"Taarifa hiyo imeongeza kuwa “moja ya magari katika msafara, ambayo ilikuwa imebeba wanajeshi, ilikanyaga kilipuzi karibu na wilaya ya Namsiguia katika mkoa wa Bam"
”
"Kifaa cha pili kililipuliwa kwa mbali na kusababisha maafa mengi wakati wanajeshi wakililinda eneo hilo ili kuwahudumia waathirika, taarifa ya jeshi imesema"
"Wanamgambo wa kiislamu wenye ngome katika nchi jirani ya Mali walianza kuendesha mashambulizi ya kuvuka mipaka dhidi ya Burkina Faso na Niger"
"Nchini Burkina Faso, mashambulizi yanayofanywa na wanamgambo hao wa kiislamu wenye uhusiano na Al Qaeda na kundi la Islamic State yameua maelfu ya watu na kuwalizimisha wengine milioni 1"
"9 kuhama makazi yao"
"Facebook Forum"
"Muungano huo unaojumuisha vyama vya siasa, vyama vya wafanyakazi na mashirika ya kiaraia, uliongoza maandamano dhidi ya rais wa zamani Alpha Conde kabla ya kuondolewa kwake madarakani katika mapinduzi ya kijeshi mwaka jana"
"Mvutano umekuwa ukiongezeka kwa miezi kadhaa kati ya FNDC na utawala wa kijeshi, na kuibua katika taarifa ya muungano huo siku ya Jumatatu ukisema kwamba utafanya maandamano Agosti 17"
"Amri hiyo ya Jumamosi, iliyosainiwa na waziri wa utawala wa ndani Mory Conde ikitangaza kuvunjwa kwa FNDC, imethibitishwa na AFP Jumanne"
"“Kundi hilo lililojiteua linaloitwa FNDC, limevunjwa kuanzia tarehe ya kutiwa saini amri hii,” uamuzi huo umesema"
"Amri hiyo imesema” FNDC kwa kuendesha harakati zake inajihusisha na mashambulizi mabaya yanayofanywa wakati wa maandamano yaliyopigwa marufuku, mashambulizi dhidi ya watu wasiokubaliana na itikadi yao, na mashambulizi yanayolenga maafisa wa usalama"
”
" "
"Facebook Forum"
"Wanamgambo wameuwa wanajeshi 17 wa Mali na raia wanne katika shambulio karibu na mji wa Tessit siku ya Jumapili, jeshi la Mali lilisema"
"Wanajeshi tisa pia wameripotiwa kupotea na magari na vifaa viliharibiwa, ilisema katika taarifa iliyotolewa Jumatatu jioni, na kuongeza kuwa inashuku kuwa ni fuasi washirika wa kundi la Islamic State"
"Tarehe 7 Agosti mwaka huu vitengo vya jeshi vya Tessit vilijibu kwa nguvu shambulio la hali ya juu na lililoratibiwa na vikundi vya kigaidi vilivyojihami, pengine kutoka kwa ISGS ((Islamic State in the Greater Sahara) na kunufaika na msaada wa ndege zisizo na rubani na mizinga, taarifa hiyo ilisema"
" "
"Facebook Forum"
