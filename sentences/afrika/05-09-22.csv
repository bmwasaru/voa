"
Balozi wa Marekani nchini Russia amaliza muda wake
"
"
Wanajeshi watatu wa Ivory Coast wameachiwa huru kutoka nchini Mali
"
"
Mahakama ya juu Kenya inatoa uamuzi Jumatatu kesi ya matokeo ya urais
"
"
Meli ya kivita ya Uturuki imetia nanga Israil baada ya zaidi ya muongo mmoja
"
"
Russia inaandaa pigo kubwa la nishati kwa ulaya;asema Zelenskiy
"
"
Afrika Mashariki iko katika shauku kujua uamuzi wa kesi ya kupinga matokeo Kenya
"
"
Idadi ya vifo kutokana na mafuriko nchini Pakistan inaongezeka
"
"
Makundi yenye silaha yanaendelea kupigana Libya
"
"
Kenya yapata soko la parachichi China
"
"
Filam ya Bobi Wine kuzinduliwa Venice
"
"
Rais wa Gabon aomba Afrika kuweka mikakati ya kulinda mazingira
"
"
Asilimia 80 ya fedha zilizoahidiwa kwa ubadilishaji wa nishati Afrika Kusini itakuwa mikopo
"
"
Mafuriko yaendelea kuleta uharibifu Sudan, watu 100 wafariki
"
"
Emirates yaanza tena safari za ndege kuelekea Nigeria
"
"
Zambia yapata idhini  ya  mkopo wa  IMF wa dola  bilioni 1.3
"
"
Afrika lazima ibuni mikakati ya kukabiliana na mabadiliko ya hali ya hewa-Bongo
"
"
Viongozi wa dunia waendelea kutuma salamu za rambirambi kumuenzi hayati Mikhail Gorbachev
"
"
Shambulio la anga lapiga karibu na hospitali katika mji wa Mekelle
"
"
Ramaphosa ahojiwa na wabunge kuhusu wizi wa fedha kwenye shamba lake
"
"
Mahakama ya Juu Kenya yaamuru kura za Urais kuhesabiwa upya katika vituo 15
"
"
Meli iliyosheheni ngano ya Ukraine yawasili Djibouti
"
"
Takriban wanamgambo 30 wauwawa na jeshi Burkina Faso
"
"
Nchi za Umoja wa Afrika zaanza kutambua mchango wa mahakama ya Afrika ya haki za binadamu
"
"
Matokeo ya awali uchaguzi wa rais Kenya yaonyesha ushindani ni mkali
"
"
Uchaguzi wa Kenya 2022: ushindani mkali
"
"
Ukraine yafanikiwa kuzishambulia meli za kivita za Russia
"
"
Vigogo wa siasa za Kenya wameanza kukiri kushindwa
"
"
Mara ya ‘mwisho’ kwa Raila, mara ya kwanza kwa Ruto
"
"Balozi wa Marekani nchini Russia, John Sullivan alimaliza muda wake wa kuwa mwanadiplomasia mkuu wa Marekani mjini Moscow siku ya Jumapili baada ya takribani miaka mitatu kuanzia utawala wa Trump hadi Biden na atastaafu baada ya muda mrefi katika utumishi wa serikali"
"Kuondoka kwake ambako kunakuja katikati ya mzozo unaozidi kuwa mkubwa juu ya vita vya Russia nchini Ukraine pamoja na mizozo kuhusu wamarekani waliozuiliwa nchini Russia kulitarajiwa kufika kikomo msimu huu wa FALL kutokana na kwamba alifikia kikomo cha kuhudumu kama balozi wa Marekani"
"Lakini pia iliharakishwa kutokana na masuala ya kiafya katika familia, kulingana na watu wanaofahamu suala hilo ambao walizungumza kwa sharti la kutotajwa majina kwa sababu ya usiri wa suala lenyewe"
" Kuondoka kwa balozi Sullivan kumepangwa na ni sehemu ya mzunguko wa kawaida wa kidiplomasia wizara ya mambo ya nje ya Marekani ilisema"
" Amehudumu kwa muda wote kama balozi wa Marekani nchini Russia akisimamia moja ya uhusiano mgumu zaidi kati ya nchi hizo mbili duniani katika nyakati ambazo hazijawahi kutokea"
"Facebook Forum"
"Wanajeshi watatu wa kike wa Ivory Coast waliwasili nchini kwao mwishoni mwa wiki baada ya kuzuiliwa kwa takribani miezi miwili nchini Mali huku wengine 46 wakiwa bado wako gerezani katika kesi ambayo imeongeza mivutano kati ya majirani hao wa Afrika magharibi"
"Waziri wa mambo ya nje wa Togo, Robert Dusse ambaye nchi yake imekuwa mpatanishi wa mazungumzo alisema wanawake hao watatu waliachiliwa kama ishara ya kibinadamu na kiongozi wa Mali, Kanali Assimi Goita"
" Tuna huzuni kwa sababu marafiki zetu bado wako huko na tunatarajia kujumuika nao hivi karibuni, alisema mmoja wa wanajeshi hao, Sita Bamba, ambaye aliachiliwa huru pamoja na Awa Bakayoko na Kangah Badou Adele Bledou"
"Wanajeshi hao wa Ivory Coast walitumwa Mali mwezi Julai kufanya kazi katika Sahelian Aviation Services, kampuni ya binafsi iliyopewa kandarasi na Umoja wa Mataifa"
" Hata hivyo serikali ya Mali ilisema inawachukulia raia hao wa Ivory Coast kuwa mamluki kwa sababu hawakuajiriwa moja kwa moja na tume ya Umoja wa Mataifa na kuwafungulia mashtaka ya kuhujumu usalama wa taifa"
"Mamlaka ya Mali ilisema kampuni hiyo ya usafiri wa anga inapaswa kuanzia sasa kukabidhi masuala ya usalama wake kwa vikosi vya ulinzi na usalama vya Mali"
"Facebook Forum"
"Mahakama ya Upeo nchini Kenya inatarajiwa kutoa uamuzi siku ya Jumatatu kuamua kuhusu masuala yaliyoibuliwa na walalamishi kuhusu uadilifu wa uchaguzi wa Agosti 9 na uhalali wa kumtangaza Naibu Rais William Ruto kuwa Rais mteule"
"Iwapo wengi wa majaji watatupilia mbali malalamiko yalioibuliwa na Mgombea wa Urais kupitia Muungano wa Azimio One Kenya, Raila Odinga na kuunga mkono matokeo yaliyotangazwa na baraza la uchaguzi, Rais Mteule William Ruto basi ataapishwa Septemba 13 kuchukua nafasi ya Uhuru Kenyatta na kuwa Rais wa Tano wa Jamhuri ya Kenya "
"Lakini iwapo watabatilisha ushindi wa William Ruto mamlaka zitakuwa na siku 60 kufanya uchaguzi mpya iwapo mahakama itatoa uamuzi unaomuunga mkono Odinga, ambaye tayari amepinga matokeo ya urais mara tatu katika maisha yake ya kisiasa ya muda mrefu na kuyataja matokeo ya kura ya hivi punde kuwa ""upotovu"""
"Na Iwapo mahakama itakubali maombi ya Raila Odinga ya kutaka mwenyekiti wa Tume Huru ya Uchaguzi na Mipaka (IEBC) Wafula Chebukati afunguliwe mashtaka na kuzuiwa kuendesha uchaguzi wa marudio, itachukua muda mrefu kufanya uchaguzi mpya"
"Tayari baadhi ya wakenya wameelezea kukosa imani na Tume ya IEBC kufuatia migawanyiko ya ndani, ambayo imeshuhudia kundi moja la makamishna wakikataa matokeo yaliyotangazwa na Mwenyekiti Wafula Chebukati "
"Wiki iliyopita kundi la Muungano wa Azimio One Kenya pamoja na wanasheria wa Odinga waliwasilisha kesi wakidai kuwa mfumo wa uchaguzi Nchini kenya ulikubwa na dosari nyingi pamoja ya Uingiliwaji wa Teknolojia za Tume Huru ya Uchaguzi na Mipaka IEBC n na kubadilisha picha halisi za fomu za matokeo ya vituo vya kupigia kura na kuweka za uwongo, hivyo basi kuongeza mgao wa Ruto katika kura ya Agosti 9"
"Aidha ombi la Odinga pia lilidai kuwa matokeo ya Urais ni batili kwa sababu yalitangazwa na mwenyekiti badala ya tume nzima huku Odinga akitaka mwenyekiti wa IEBC abadilishwe"
"Kwa upande wa Mawakili wa IEBC na William Ruto walimshutumu Odinga kwa kughushi kumbukumbu za kompyuta ili kuleta mgogoro wa kikatiba na kulazimisha makubaliano ya kugawana mamlaka"
"Mwenyekiti wa tume ya uchaguzi amesema uchaguzi ulikuwa ""huru, haki na wa kuaminika"" katika majibu yake ya mahakama huku Makamishna wanne wapinzani wakiwasilisha majibu ya kuibua wasiwasi kuhusu mchakato wa kujumlisha kura na mienendo ya mwenyekiti"
"Baada ya kusoma maombi yaliowasilishwa, Mahakama ya Upeo ikiongozwa na Jaji Mkuu na Rais wa Mahakama ya Juu Martha Koome ilipunguza madai na kadhia nyingi katika kesi nane za kupinga matokeo ya uchaguzi wa urais wa Agosti 9 hadi masuala tisa ambayo matokeo yake yataamua iwapo Ushindi wa Ruto utaidhinishwa"
"Baada ya kukamilika kwa mvutano wa mawakili, macho yote sasa yanawaangazia majaji hao kutoa uamuzi ambao utaamua mustakabali wa taifa la Kenya"
"Facebook Forum"
"Meli ya kivita ya Uturuki imetia nanga huko Israel kwa ziara ya kwanza ya aina hiyo katika kipindi cha zaidi ya muongo mmoja huku uhusiano kati ya washirika wa Marekani ukiimarika kufuatia mvutano mkali kuhusu wa-Palestina"
"Meli ya Kemal Reis ilitia nanga Jumamosi kama sehemu ya ujanja wa NATO katika bahari ya Mediterranean afisa wa Uturuki alisema"
" Afisa mmoja wa Israel alisema Ankara imewasilisha ombi la awali la kuwataka wafanyakazi hao kuondoka pwani"
"Afisa katika bandari ya Haifa amesema hii ni mara ya kwanza kwa meli ya kijeshi ya Uturuki kutembelea huko tangu angalau mwaka 2010 wakati uhusiano wa pande mbili ulipovunjwa na hatua ya Israel kuuvamia msafara wa makundi ya misaada yanayoiunga mkono Palestina ambayo ilijaribu kukiuka vizuizi vyake vya ukanda wa Gaza"
"Watu 10 waliuawa na jeshi la majini la Israel katika tukio hilo"
" Kwa upande wake Israel imeeleza pingamizi dhidi ya Uturuki yenye uanachama wa NATO kuwakaribisha wanachama wa Hamas vuguvugu la kiislam ambalo linatajwa kama kundi la kigaidi katika nchi za magharibi"
"Facebook Forum"
"Rais wa Ukraine Volodymyr Zelenskiy ameiambia ulaya kutarajia msimu mgumu wa baridi kwani shambulizi la Russia dhidi ya nchi yake linasababisha kupunguzwa kwa usafirishaji wa mafuta pamoja na gesi na Moscow"
"Zelenskiy alikuwa akizungumza Jumamosi usiku baada ya Moscow kufunga bomba kuu linalosambaza gesi ya Russia kwenda barani humo"
" Russia inaandaa pigo kubwa la nishati kwa watu wote wa ulaya kwa msimu huu wa baridi kali alisema katika hotuba yake ya kila siku kwa njia ya video"
"Moscow imetaja vikwazo vya nchi za magharibi vilivyowekwa kutokana na uvamizi wake nchini Ukraine na masuala ya kiufundi kutokana na usumbufu wa nishati"
" Nchi za ulaya ambazo zinaiunga mkono serikali ya Kyiv kwa kutoa msaada wa kidiplomasia na kijeshi zimeishutumu Russia kwa kutumia usambazaji wake wa gesi kama silaha"
"Baadhi ya wachambuzi wanasema uhaba wa gesi na kuongezeka kwa gharama ya maisha wakati wa msimu wa baridi kali unapokaribia kuna hatari ya kuondoa uungwaji mkono wa nchi za magharibi kwa Kyiv wakati serikali zikijaribu kukabiliana na watu waliochoshwa"
" "
"Facebook Forum"
" "
"Ni wakati mgumu kwa Kenya wakati nchi inasubiri uamuzi wa Mahakama ya Juu kwa kesi inayopinga matokeo ya uchaguzi wa rais iliyofunguliwa na Waziri Mkuu wa zamani Raila Odinga na wengine"
"Mahakama ya Juu inatarajiwa kutoa uamuzi Septemba 5 juu ya masuala tisa yaliyowasilishwa na wanaopinga matokeo hayo kuhusu maadili ya uchaguzi na uhalali wa kutangazwa Naibu Rais William Ruto kuwa rais mteule"
"Mjadala huo umekuwa ukilenga uwezekano wa maamuzi mbali mbali katika kesi hiyo, huku wataalam wa kisheria wakitabiri mambo matatu"
"Mahakama inaweza kukubaliana na uamuzi wa Tume Huru ya Uchaguzi na Mipaka (IEBC) katika kumtangaza William Ruto ndiye rais mteule, au inaweza kubatilisha uchaguzi na kuamuru uchaguzi mpya"
"Pia kuna wachache wanaofikiria huenda mlalamikaji anaweza kupewa ushindi"
"Majaji saba walijitenga Ijumaa kwenda kufanya uamuzi wao wa kisiasa baada ya kukamilisha kusikiliza hoja za wanaopinga matokeo"
"Bw Odinga, kiongozi wa upinzani ambaye ameshindwa uchaguzi wa urais kwa mara ya tano kwa kura chache, anadai kwamba kulikuwa na wizi katika uchaguzi na ameitaka Mahakama ya Juu ama ibatilishe matokeo yaliyotangazwa na mwenyekiti wa tume ya uchaguzi Agosti 15 na iamuru uchaguzi urudiwe au atangazwe yeye ndiyo mshindi"
"His legal team argued in court that there was massive vote rigging, citing certain discrepancies in vote count entries at polling stations and those transmitted electronically to the national tallying centre in Nairobi"
"Timu yake ya wanasheria ilidai mahakamani kwamba kulikuwa na wizi mkubwa wa kura, ikieleza baadhi ya dosari katika kusajili hesabu ya kura katika vituo vya kupiga kura na zile zilizotumwa kielektroniki kwenye kituo cha taifa cha majumuisho ya kura mjini Nairobi"
"Chanzo cha habari hii ni gazeti la ""The East African"" linalochapishwa Kenya"
" "
" "
"Facebook Forum"
"Idadi ya watu waliofariki kutokana na mafuriko makubwa nchini Pakistan iliendelea kuongezeka siku ya Jumamosi kukiwa na vifo 57 zaidi ambapo watu 25 kati yao ni watoto huku nchi hiyo ikikabiliana na operesheni za misaada pamoja na uokoaji kwa kiwango ambacho hakijawahi kushuhudiwa"
"Chombo cha ngazi ya juu kilichoundwa kuratibu juhudi za misaada kilikutana mjini Istanbul siku ya jumamosi kwa mara ya kwanza kikiongozwa na Waziri Mkuu Shehbaz Sharif kutathmini maafa hayo"
"Rekodi za mvua na barafu inayoyeyuka katika milima ya kaskazini ilileta mafuriko ambayo yameathiri watu milioni 33 na kuua takribani watu 1,265 wakiwemo watoto 144"
"Mafuriko hayo yanayolaumiwa kutokana na mabadiliko ya hali ya hewa bado yanaenea kusambaa"
" Idadi ya vifo vya watoto imezua wasiwasi"
" Siku ya Ijumaa shirika la Umoja wa Mataifa la kuhudumia watoto (UNICEF) lilisema kulikuwa na hatari ya vifo vya watoto wengi kutokea kutokana na mafonjwa baada ya mafuriko hayo"
"Facebook Forum"
"Makundi yenye silaha nchini Libya yalipigana katika viunga vya magharibi mwa Tripoli Ijumaa jioni na mapema Jumamosi wakati vikosi vilivyoshirikiana na serikali ya Abdulhamid al Dbeibah vikiimarisha udhibiti wao juu ya mji mkuu"
"Mapigano yametokea huko Warshafala wilaya ya magharibi mwa Tripoli ambayo imekuwa eneo la mapigano ya mara kwa mara katika kipindi chote cha miaka 11 ya ghasia na machafuko tangu uasi ulioungwa mkono na NATO uliopelekea kuondolewa madarakani kiongozi wa muda mrefu Muammar Ghaddafi"
"Mapigano hayo pamoja na kundi kubwa linalomuunga mkono Dbeibah kuchukua makao makuu ya kijeshi kusini mwa Tripoli yanakuja wiki moja baada ya pambano kubwa zaidi la vita nchini Libya kwa miaka miwili huku makundi kadhaa hasimu yakipigana ndani na nje ya mji mkuu"
"Facebook Forum"
"Wakati hizi ni habari njema kwa wazalishaji maparachichi nchini Kenya, wachumi wanasema bado hakuna uwiano wa kibiashara"
"Wazalishaji avocado wa Kenya wameiambia VOA kuwa wana hamu kubwa kuuza bidhaa yao kwenye nchi hiyo yenye watu wengi sana duniani na wana matumaini kuwa matunda haya, mara nyingine yanaitwa kama ‘dhahabu ya kijani’ yatakuwa na mafanikio kama hilo jina linavyotaja"
"Kenya imekuwa ikijaribu kupeleka matunda hayo nchini China bila ya kuyaweka kwenye jokofu, lakini Beijing ilikuwa ikiruhusu matunda yale tu ambayo yamegandishwa kwenye friza ndiyo watayanuaua kwsababu na wasi wasi wa nzi"
"Lakini mwezi Agosti, masharti yaliondolewa baada ya wakulima kukidhi vigezo vya ubora"
"Chris Flowers, mkurugenzi mtendaji wa kampuni ya kilimo Kenya, Kakuzi, alisema Ulaya na Mashariki ya Kati ni masoko mawili makuu ya kampuni hiyo, lakini hivi sasa ana matumaini makubwa kwa soko jingine China"
"Flowers anasema “soko la China kwa hakika ni muhimu sana, ni dogo kwa wakati huu ukilinganisha na Ulaya, lakini kuna uwezekano wa kupanuka kwahiyo tuna matumaini kwamba kama tukiendelea kuwa na wateja ndani ya China, litakuwa nalo ni muhimu kama ilivyo muhimu maeneo ya Ulaya"
”
"Wadau wakuwa wa Kakuzi ni Uingereza, Camelia, alilipa mamilioni ya dola mwaka jana ili kulipa madai ya ukiukaji wa haki za binadamu uliofanywa na Kakuzi"
" Baadhi ya masoko ya mboga mboga ya Uingereza yalivunja mahusiano nao"
"Licha ya shutuma hizo, Kakuzi ilikuwa kampuni ya kwanza ya wakenya kusafirisha avocado fresh kwenda China"
" Lakini si wazalishaji pekee wa Kenya ambao walianza kusafirisha bidhaa hiyo kwenye taifa hilo kubwa la Asia"
"Richard Wafua ni meneja wa Sunripe, kampuni nyingine ambayo imeanza nayo kuiuizia China avocado"
" Wakati matunda si kawaida kiasili kutumiwa katika upishi wa wachina, anasema avocado zinapata umaarufu mkubwa miongoni mwa wachina"
"Wafula anasema “avocado nchini China imekuwa maarufu, na pia wanaagiza kutoka nchi nyingine, na waangalia idadi kubwa ya watu na hivyo mahitaji nayo yatakuwa makubwa"
"” "
"Lakini baadhi ya wakenya wanasema ushuru wa asilimia 7 uliowekwa kwa avocado unafanya iwe vigumu kwa Kenya kushindana na avocado kutoka katika nchi nyingine kama vile Mexico na Peru ambako huko hakuna ushuru"
"Ubalozi wa China mjini Nairobi haukujibu ombi la VOA kutoa maoni yao"
"Hta wakati kuna mkataba mpya wa kuuza nje avocado fresh, Kenya bado inaagiza bidhaa nyingi zaidi kutoka China kuliko zile ambazo wanauza huko"
" Ukosefu wa uwiano wa kibiashara unaonekana kote katika bara hilo, anasema mchumi wa Kenya, Aly-Khan Satchu"
" “Kumekuwepo na ukosefu mkubwa wa uwiano wa kibiashara ambao umekuwepo kwa muda mrefu na imekuwa ni kiini cha kutoelewana kati ya bara hilo na China kwa muda hii sasa,” ameongezea Satchu"
"Biashara kati ya China na Afrika imefikia kiwango cha juu mwaka jana"
" China iliuza bidhaa za kiasi cha dola bilioni 148 kwa Afrika mwaka jana na ililipa dola bilioni 106 kwa bidhaa ilizoagiza kutoka katika bara hilo, kwa mujibu wa vyombo vya habari vya serikali huko China"
"Rais wa China, Xi Jinping aliapa kuongeza uagizaji wa bidhaa kutoka Afrika ili kuleta uwiano wa kibiashara, aliahidi mwaka jana kuongeza uagizaji mpaka dola bilioni 300 katika kipindi cha miaka mitatu ijayo"
"Satchu anasema Afrika ambao kwa kawauda huuza nje ya nchi bidhaa ghafi kwa China, wakati China inauza kila aina ya bidhaa ambazo zimetengenezwa katika bara hilo"
" "
"Akijaribu kuzungumzia hili, Rais Xi amekuwa akifanya juhudi za msingi kusukuma na kuingia katika jukwaa la kilimo, Satchu anasema na kuongezea bara lina uwezo mkubwa wa uzalishaji katika kilimo na China ina uhaba wa chakula na hivyo kuna fursa nzuri sana, ambapo nadhani avocado itakuwa ni habari kubwa sana, ambapo tunaweza kutegemea kuwa mauzo makubwa ya nje ya nchi kwenda kwenye soko la China kama njia ya kuzungumzia ukosefu huo wa uwiano"
”
"Kenya haiweki avocado zake zote katika kikapo kimoja"
" Pia inazungumza na Malaysia, ili kupanua zaidi soko la avocado duniani"
"Facebook Forum"
"Wine ambaye jina lake halisi ni Robert Kyagulanyi Ssentamu alikuwa mpinzani mkubwa katika uchaguzi wa mwaka 2021 wa rais aliyoko madarakani kwa muda mrefu nchini Uganda, Yoweri Museveni aliyeshinda kwa asilimia 58 ya kura"
"""siku zote nimekuwa nikitaka mambo yabadilike"
" Na hata katika muziki wangu wote nilikuwa nikiimba kuhusu mabadiliko chanya, mabadiliko ya tabia, Fikiria za VVU, UKIMWI, usafi wa mazingira na haya yote"
" Lakini kama miaka 15 iliyopita, nilivamiwa na maafisa wa usalama na kupigwa kwasababu tu nilikuwa na gari zuri na wasichana walikuwa wakinirushia mabusu , nilikuwa kijana mdogo"
" Alinichapa kofi na kuniuliza kwanini nilikuwa najionyesha , kama vile sikujua kwamba nchi ilikuwa na wamiliki"
" Hiyo ilinipa changamoto kukumbuka kwamba watu wengi wamepitia na bado wanapitia mambo hayo"
" Lakini nilikuwa najiamini kufikiria kwamba nilikuwa salama"
" Hapo ndipo niligundua kwamba hakuna aliye salama katika vita hivi"
" Ndipo nilibadili mtindo wangu wa muziki"
" Hata hivyo baada ya miaka mingine 10 ya kuimba muziki mzuri na unaozingatia siasa bado hali haikubadilika sana kwa hiyo niliamua kuchukua hatua na kuingia katika siasa ili kuona kwamba hii kweli inabadilika"
”
"Facebook Forum"
"Hayo yamesemwa na Rais wa Gabon Ali Bongo kwenye kongamano la tatu la hali ya hewa la Afrika kwenye mji mkuu wa taifa hilo wa Libreville"
" Kwa mujibu wa shirika la habari la AP, Bongo ameongeza kusema kwamba maafisa wa Afrika pamoja na wataalam wengine wanahitaji kupasa sauti zao wakati wa kongamano la 27 la Umoja wa Mataifa litakalofanyika Misri mwezi Novemba"
"Kongamano la wiki moja la Gabon limewaleta pamoja zaidi ya maafisa 1,000 wa serikali pamoja na wadau wengine wa mabadiliko ya hali ya hewa"
" Kongamano hilo linafanyika wakati Afrika inakabiliana na majanga kadhaa ya mazingira kama vile ukame kwenye baadhi ya mataifa ya Afrika mashariki na pembe ya Afrika, dhoruba ya mchanga pamoja na joto kupita kiasi kwenye eneo la Sahel pamoja na mafuriko na vimbunga vingine katikati , kusini na magharibi mwa Afrika"
"Facebook Forum"
"Takriban asilimia 80 ya mabilioni ya dola zilizoahidiwa na mataifa tajiri kwa ajili ya kuachana na makaa ya mawe kwa Afrika Kusini itakuwa mikopo,na si ruzuku, na baadhi inaweza kuwa vigumu kuipata kutokana na sheria za kitaifa kulinda kazi za nyumbani, afisa anayefahamu suala hilo aliiambia Reuters"
"Mwaka jana Marekani, Umoja wa Ulaya, Uingereza, Ufaransa na Ujerumani ziliazimia kuwekeza dola bilioni 8"
"5 katika kipindi cha miaka mitatu hadi mitano ili kuisaidia Afrika Kusini kupunguza utoaji wake wa hewa chafu ambayo ni miongoni mwa nchi zinazoongoza duniani kwa sababu inategemea makaa ya mawe kwa asilimia 80 ya umeme wake"
"Mpango huo unakusudiwa kusaidia nchi kupunguza moshi unaochafua na migodi ya makaa ya mawe na kupanga upya maeneo yao kwa paneli za miale ya jua na mashamba ya nishati ya upepo na hatimaye uzalishaji wa magari ya umeme na uzalishaji wa nishati ya hydrojeni"
"Hii ingeelekea kufidia nafasi za maelfu ya ajira ambazo zitapotea katika sekta ya makaa ya mawe"
"Facebook Forum"
"Maafisa wametangaza hali ya dharura katika majimbo sita yaliyoathiriwa vibaya nchini humo"
"Ofisi ya umoja wa mataifa inayoratibu maswala ya kibinadamu jumatano ilisema takriban watu zaidi ya laki mbili wameathiriwa na mafuriko kwenye majimbo 15 kati ya 18"
"Mwaka jana mvua za vipindi nchini sudan zilizababisha vifo vya watu 80 na kupelekea maelfu ya nyumba kufunikwa na maji"
"Wakati huo huo mwaka 2020 karibu watu laki nane waliathiriwa na mafuriko , na kusababisha Sudan kutangaza hali ya dharura"
"Facebook Forum"
"Msemaji wa shirika la ndege alisema safari za ndege kwenda Lagos zitaanza tena Septemba 11, ingawa haiwezekani kurejesha safari za kuelekea Abuja mwezi Septemba kwa sababu rasilimali tayari zimesimamishwa"
"""Tunaendelea kushirikiana na mamlaka ya Nigeria ili kuhakikisha urejeshaji wa fedha zetu ambazo bado hazijalipwa na zinazokuja unaweza kuendelea bila pingamizi,"" msemaji huyo alisema, akikaribisha kile ilichokisema kuwa ni hatua ya benki kuu ya kutoa sehemu ya fedha zake zilizozuiwa"
"Facebook Forum"
"Zambia imepata idhini ya mkopo wa Shirika la kimataifa la Fedha wa dola bilioni1"
"3, mpango wa mkopo wa miezi 38 siku ya Jumatano, hatua muhimu katika azma ya nchi hiyo ya kusini mwa Afrika kurekebisha madeni yake na kujenga upya uchumi ulioharibiwa na usimamizi mbovu pamoja na COVID-19"
"IMF ilisema katika taarifa yake kuwa mpango mpya wa Upanuzi wa Mikopo utatoa jumla ya ufadhili wa Haki Maalum za kuchukua milioni 978"
"2 kama dola bilioni 1"
"3 kwa viwango vya sasa vya kubadilisha fedha sawa na asilimia 100 ya mgao wa Mfuko wa Zambia, au umiliki wa hisa"
"Uidhinishaji wa Bodi ya Utendaji ya IMF utafungua utoaji wa mara moja wa takriban dola milioni 185, Mfuko ulisema"
" "
"Wadai wa Zambia wakiongozwa na China na Ufaransa waliahidi mwishoni mwa Julai kujadili marekebisho ya madeni ya nchi hiyo, hatua ambayo Mkurugenzi Mkuu wa IMF Kristalina Georgieva aliikaribisha kama kusafisha njia kwa mpango mpya wa kuwapa fedha"
" "
"Facebook Forum"
"Maafisa na wataalamu wa Afrika wanapaswa kunoa misimamo watakayowasilisha katika mkutano wa 27 wa kila mwaka wa Umoja wa Mataifa wa hali ya hewa utakaofanyika nchini Misri mwezi Novemba, alisema Bongo"
"Mkutano wa tatu wa hali ya hewa barani Afrika unawakutanisha pamoja maafisa wa serikali na wadau zaidi ya 1,000 katika mji mkuu wa Gabon Libreville"
" Wanafanya kazi kutayarisha majibu madhubuti ya hali ya hewa ya kikanda barani Afrika"
"Mabadiliko ya hali ya hewa ni changamoto kubwa barani Afrika ya wakati wetu, ikikuza ukosefu wa usawa wa kijamii, kisiasa na kiuchumi uliopo, Patricia Scotland, Katibu Mkuu wa taasisi ya Jumuiya ya Madola ya makoloni ya zamani ya Uingereza, alisema kwenye mkutano huo"
"Facebook Forum"
"Mikhail Gorbachev alifariki Jumanne akiwa na umri wa miaka 91, anakumbukwa kama mwanasiasa wa aina yake ambaye aliiongoza nchi yake kuelekea demokrasia"
"Rais wa Marekani Joe Biden alisema katika taarifa kwamba Gorbachev alikuwa mtu mwenye maono mahiri"
" Alisema kama kiongozi wa USSR, alifanya kazi na Rais wa Marekani Ronald Reagan kupunguza silaha za nyuklia za nchi zote mbili"
"Rais Joe Biden"
"Gorbachev alisaidia kuondoa maelfu ya silaha ambazo ziliitishia Ulaya kwa kutia saini makubaliano ya kikosi cha nyuklia cha masafa ya kati (INF) na Reagan mwaka 1987"
"Mnamo 1989, Gorbachev alimaliza vita vya Soviet nchini Afghanistan, vilivyoanza miaka 10 nyuma chini ya Leonid Brezhnev"
"Mweka hazina wa Australia alimwita Gorbachev kuwa mmoja wa ""viongozi mashuhuri sana ulimwenguni"
""""
"Jim Chalmers, Mweka Hazina wa Australia anaeleza: ""Pazia limefungwa kwa mmoja wa viongozi muhimu sana ulimwenguni"
" Alikuwa mtu muhimu wakati wa mambo makubwa"
" Wakati ulimwengu uliposhuhudia migogoro na mkwamo, aliona amani na uwezekano"
"Alikuwa kielelezo cha ujasiri na maono, alikuwa ukumbusho kwamba inahitaji ujasiri zaidi kumaliza vita kuliko kuanzisha"
" Hakuna historia ya karne ya 20 bila yeye kuchukua jukumu kuu ndani yake"
" Kwa hiyo, dunia inaomboleza kifo chake leo"
”
"Rais wa Russia Vladimir Putin alitoa ""rambi rambi zake,"" kulingana na msemaji wa Kremlin"
"FILE PHOTO: Rais Vladimir Putin"
"Katibu Mkuu wa Umoja wa Mataifa Antonio Guterres alisema amehuzunishwa sana kusikia kifo cha Mikhail Gorbachev, akimtaja kama ""mwanasiasa mkarimu ambaye alibadilisha mkondo wa historia"
""""
"Labda muhimu zaidi yalikuwa mageuzi ya kiuchumi na kisiasa ya Gorbachev kwa mfumo wa Soviet unaojulikana kama ""perestroika"" ambao ulifungua njia ya kuvunjika kwa Umoja wa Sovieti na mwisho wa Vita Baridi"
" Juhudi za kidiplomasia za Gorbachev zilimletea Tuzo ya Amani ya Nobel mwaka 1990"
"Boris Johnson, Waziri Mkuu wa Uingereza alisema: ""Siku zote nilivutiwa na ujasiri na uadilifu alioonyesha katika kumaliza vita baridi kuelekea kwenye amani"
" "
" Katika wakati huu wa uchokozi wa Putin nchini Ukraine, kujitolea kwake bila kuchoka kufungua jamii ya Sovieti bado ni mfano kwetu sote"
”
"Waziri Mkuu Boris Johnson"
"Gorbachev ambaye alikuwa mgonjwa alitimiza umri wa miaka 91 wiki moja baada ya uvamizi wa Russia nchini Ukraine mwezi Februari, akiacha kwa kiasi kikubwa mafanikio yake yajieleze yenyewe"
" "
" "
"Facebook Forum"
"Wakiwa katika vita tangu mwishoni mwa mwaka 2020, chama cha Tigray People's Liberation Front (TPLF), ambacho kinadhibiti eneo hilo, na serikali kuu ya Waziri Mkuu Abiy Ahmed wamelaumiana kwa mzozo mpya ambao unazuia msaada wa chakula unaohitajika sana"
"Kibrom Gebreselassie, mtendaji mkuu wa Hospitali Kuu ya Ayder, alitweet kwamba eneo karibu na Hospitali Kuu ya Mekelle lilishambuliwa Jumanne jioni"
"Kiwango cha uharibifu na majeruhi hakikuwa wazi"
"Msemaji wa serikali ya Ethiopia Legesse Tulu, msemaji wa jeshi Kanali Getnet Adane na msemaji wa waziri mkuu Billene Seyoum hawakujibu maombi ya maoni yao"
"Getachew Reda, msemaji wa TPLF, alisema kwenye Twitter kwamba takriban mabomu matatu yamerushwa na kwamba hospitali ya Mekelle ni miongoni mwa walengwa"
"Facebook Forum"
"Kwa mujibu wa shirika la habari la AP Ramaphosa alipigiwa kelele na wabunge wa upinzani wakimtaka ajibu maswali kuhusu wizi kwenye shamba lake la Phala Phala lililopo katika jimbo la Limpopo"
" Hata hivyo kikao cha bunge kilisitishwa kabla ya kiongozi huyo kujibu maswali"
"Ramaphosa anachunguzwa kutokana na madai kwamba alikuwa na fedha za kigeni shambani kwake ambazo hazikufichuliwa kwa maafisa wa fedha, hali iliyoleta mashaka kwa wabunge wanaodai kwamba alikataa kufuatilia wizi wa fedha hizo kutokana na kuwa alikuwa amezihifadhi kinyume cha sheria"
"Ramaphosa baada ya kuulizwa maswali alisema kwamba ameshauriwa dhidi ya kutoa matamshi ya umma kuhusu suala hilo hadi pale uchunguzi utakapo kamilika"
" Hata hivyo baadhi ya wabunge wa upinzani walisema kwamba alihitajika kujibu, kwa kuwa wizi huo bado haujafikishwa mbele ya mahakama"
" "
"Facebook Forum"
"Mahakama ya Juu nchini Kenya imeamuru kuhesabiwa upya kwa kura za urais katika vituo 15 kote nchini humo, zoezi ambalo limepangwa kuanza mchana wa siku ya Jumanne, Agosti 30, 2022 na litachukua saa 48 kuhakiki kura hizo"
"Mahakama hiyo katika kikao cha awali cha kesi ya kupinga matokeo ya kura ya urais yaliyomtangaza William Ruto kuwa mshindi, imeamuru tume ya uchaguzi nchini humo IEBC kuwezesha ufikiaji wa seva yake, nakala za sera yake ya usalama ya mfumo wa teknolojia inayojumuisha nenosiri na maingilio kwenye seva hiyo, watumizi wa nenosiri la usimamizi wa mfumo huo, watumiaji wa mfumo na viwango vya ufikiaji, na mawasiliano yaliofanyika kwenye seva hiyo pamoja na nakala halali za Fomu 34A na 34B Kitabu cha 2 zilizotumiwa katika uchaguzi"
" "
"Majaji hao pia wameiagiza IEBC kutoa fursa ya kufunguliwa kwa masanduku ya kura katika vituo 15 ili kukaguliwa, kuchunguzwa na kuhesabiwa upya katika majimbo ya Kericho, Mombasa, Nandi na Nyandarua ili kuthibitisha madai kuwa kura ziliibiwa"
"Katika kikao hicho cha awali cha kesi ya kupinga matokeo ya kura ya urais ya Agosti 9, yaliyomtangaza William Ruto kuwa mshindi wa kura hiyo, majaji hao saba wa mahakama hiyo ya juu nchini Kenya wakiongozwa na Jaji Mkuu Martha Karambu Koome, wameamuru tume ya uchaguzi kuwezesha ufikiaji wa seva yake ya mfumo wa kiteknolojia, nakala za sera yake ya usalama ya mfumo huo inayojumuisha nenosiri au nywila na maingilio kwenye seva hiyo, watumizi wa nywila za usimamizi wa mfumo huo, watumiaji wake na viwango vya ufikiaji vilivyokuwapo, na mawasiliano yaliofanyika kwenye seva hiyo pamoja na nakala halali za Fomu 34A zilizotumiwa katika uchaguzi huo wa urais"
"Mahakama vile vile inaitaka IEBC iwezeshe ufikiaji wa seva zote zilizokuwa katika Kituo cha Kitaifa cha Kujumlisha matokeo ya kura ya urais katika ukumbi wa Bomas jijini Nairobi zilizohifadhi na kusambaza taarifa za upigaji kura na ambazo ni picha za kitaalamu za kunasa nakala ya Fomu 34C ambayo ni hifadhi ya jumla ya kura zilizopigwa"
"Wafula Chebukati na tume, wanatakiwa kutoa fursa ya kufunguliwa kwa masanduku ya kura katika vituo 15 vya upigaji kura ili kufanyiwa tathmini, kuchunguzwa na kuhesabiwa upya katika majimbo ya Kericho, Mombasa, Nandi na Nyandarua ili kuthibitisha madai kuwa kura zilifanyiwa ulaghai"
" Zoezi linalohitajika kufanyika na kukamilika katika kipindi cha saa 48 baada ya maagizo hayo kutolewa, Jumanne hii"
"Isitoshe, IEBC inatakiwa kuwasilisha fomu zote zilizotiwa saini na Bw Chebukati zinazoonyesha iwapo palikuwa na hitilafu wakati wa zoezi la kujumlisha na kuthibitisha matokeo ya kura ya urais katika Kituo cha Kitaifa cha Kujumlisha Matokeo hayo ukumbi wa Bomas jijini Nairobi, kati ya tarehe 10 hadi Agosti 15, 2022 wakati ilipomtangaza Ruto kuwa mshindi wa kura hiyo"
"Vile vile, tume hiyo inatakiwa kuwasilisha nakala zilizothibitishwa za majaribio ya kutathmini uingiaji wa Mfumo wa Teknolojia ya uchaguzi kabla na wakati wa Uchaguzi Mkuu wa Urais ikijumuisha nakala zilizoidhinishwa za ripoti zote zilizotayarishwa kwa mujibu wa Kanuni za uchaguzi za mwaka 2017 kwa mujibu wa katiba ya Kenya"
"Mwishowe, IEBC inatakiwa kuwasilisha mikataba ya ushirikiano na washirika wake wa kiufundi, orodha ya watumiaji, njia, na ufikiaji wa msimamizi ili kutoa ufafanuzi kuhusu mifumo ya IEBC na matumizi yake kwa ukaguzi na uthibitishaji, kutathmini usalama wa mfumo huo"
"Je, maagizo hayo yaliotolewa yanawanufaishaje walalamikaji"
" Alex Manyasi, mfuatiliaji wa mfumo wa uchaguzi nchini Kenya, anasema “Inaweza kuwa na effect kwa ile kesi ambayo iko katika mahakama,” anasema Manyasi"
"Mahakama hiyo imeorodhesha masuala saba yatakayopigiwa darubini katika usikilizaji wa kesi hii inayopinga ushindi wa Bw"
" Ruto, kutathmini iwapo Rais Mteule aliyetangazwa alipata kura 50%+1 ya kura zote zilizopigwa, iwapo teknolojia iliyotumiwa na IEBC ilikidhi viwango vya uadilifu, uthibitisho, usalama na uwazi ili kuhakikisha matokeo sahihi na yanayoweza kuthibitishwa, iwapo kulikuwa na ujanja wa upakiaji na usambazaji wa Fomu 34A kutoka vituo vya kupigia kura hadi seva ya IEBC, iwapo kulikuwa na tofauti zisizoelezeka kati ya kura zilizopigwa kwa wagombea urais na nafasi nyingine za uchaguzi, iwapo kulikuwa na tofauti kati ya Fomu 34A zilizopakiwa kwenye Tovuti ya Umma ya IEBC na Fomu 34A zilizopokelewa katika Kituo cha Kitaifa cha Kujumlisha Kura, na Fomu 34A zilizotolewa kwa Mawakala katika Vituo vya Kupigia Kura, iwapo kuahirishwa kwa uchaguzi katika majimbo ya Kakamega, Mombasa na maeneo mengine ya Ubunge kulisababisha kukandamizwa kwa haki za wapiga kura hasa kwa walalamikaji na iwapo kasoro zinazojitokeza ni za kiwango cha juu cha kuathiri matokeo ya mwisho ya Uchaguzi wa Rais na iwapo IEBC ilitekeleza jukumu lake la kuthibitisha, kujumlisha, na kutangaza matokeo kwa mujibu wa Kifungu cha 138 (3) (c) na 138 (10)"
"Facebook Forum"
"Shirika la Mpango wa Chakula la Umoja wa Mataifa la Mpango wa Chakula Duniani lilisema, wiki mbili baada ya kuondoka kwenye bandari ya Black Sea nchini Ukraine, meli kubwa ya MV Brave Commander , ambayo imebeba tani 23,000 za nafaka, ilitia nanga katika bandari ya Pembe ya Afrika"
"“Tumetia nanga rasmi Meli ya kwanza ya WFP kubeba nafaka za Ukraine tangu Februari ndiyo imewasili Djibouti,"" mkurugenzi mtendaji wa WFP David Beasley alisema kwenye Twitter"
"Sasa, hebu tuipakue ngano hii na kuipeleka hadi Ethiopia"
"Shirika hilo la Umoja wa Mataifa limesema ukosefu wa usalama wa chakula na utapiamlo ni tatizo kubwa kote nchini Ethiopia, huku takriban watu milioni 20"
"4 wakihitaji msaada wa chakula"
"Facebook Forum"
"Taifa hilo la Sahel lisilo na bandari limekuwa likikabiliana na wanamgambo kwa miaka 7 ambapo zaidi ya watu 2,000 wamepoteza maisha huku wengine zaidi ya milioni 1"
"9 wakilazimika kuondoka mwakwao"
" Kwa mujibu wa shirika la habari la AFP, makabiliano yamechacha mashariki na kaskazini mwa nchi ambako wanajihadi wanashirikishwa na kundi la kigaidi la Al-Qaida au Islamic State"
"Jumapili jeshi lilisema kwamba limeanza mashambulizi mapya baada ya ukandamizaji kutoka wa waasi kwenye mji wa kaskazini wa Sebba"
" Vituo viwili vya waasi viliharibiwa wakati wa mashambulizi hayo, ambapo watu 18 na mwanajeshi mmoja waliuwawa"
" Vikosi maalum vikisaidiwa na jeshi la wanahewa Jumapili pia, viliharibu kituo muhimu cha magaidi karibu na mji wa Soam ulioko mashariki mwa kituo hicho kilichoharibiwa kabisa wakati wanagambo 10 wakiuwawa"
" "
" Silaha , magari pamoja na vifaa vya mawasiliano vilipatikana wakati wa operesheni hiyo,huku jeshi likiomba wakazi kutoa taarifa kwa vikosi vya usalama kuhusiana na magaidi wanaojaribu kujipenyeza kwenye jamii"
" Wakati zaidi ya asilimia ya nchi ikiwa mikononi wa waasi, kundi la kijeshi lililochukua madaraka Junuari limetangaza vita dhidi ya waasi kuwa kipaumbele chake"
"Facebook Forum"
"Mahakama ya afrika ya haki za binadamu iliyoanzishwa na nchi za umoja wa Afrika kwa lengo la kusimamia haki za binadamu mwaka 2006 mjini Addisa Ababa, Ethiopia ilihamishia shughuli zake Arusha Tanzania Mwaka 2007"
"katika utekelezaji wa majukumu yake kwa muda mrefu sasa imekuwa ikikabiliwa na changamoto mbalimbali, ikiwemo ya asilimia kubwa ya nchi kuridhia itifaki ya kuanzisha mahakama hiyo, lakini kupata kigugumizi cha kutoa tamko la kuwaruhusu wananchi na taasisi za kiraia kupeleka mashauri yake moja kwa moja kwenye mahakama hiyo"
"Hata hivyo , Rais wa mahakama hiyo Jaji Iman Aboud amesema kwa sasa tatizo hilo limeanza kuonyesha mwelekeo wa kupata ufumbuzi, baada ya nchi nyingi za Umoja wa Afrika kuanza kutambua mchango wa mahakama hiyo katika masuala mbalimbali yakiwemo ya kusimamia haki, demokrasia na pia kuimarisha misingi ya kiuchumi"
"Jaji Aboud amesema baadhi ya nchi ambazo zilikuwa bado hazijatoa tamko la kuwaruhusu Wanainchi wake kutumia mahakama hiyo ziko kwenye mchakato wa kuondoa kikwazo hicho , hatua ambayo ni matokeo ya uhamasishaji unaoendelea wa kuelezea kazi nzuri inayofanywa na mahakama hiyo"
"“Nchi mbalimbali zimeelewa umuhimu wa mahakama na kazi zake"
" Tumekwenda Zambia, tumekwenda Mauritania, tumefanya mazungumzo na viongozi wa serikali wametuahidi kuwa wako tayari kuridhia wananchi wote kuleta mashauri yao mahakamani, na tutaendelea kwenda nchi nyingine kufanya mazungumzo na viongozi, kwani nchi nyingi sio kama hawataki bali hawajaelewa sawa,” amesema Jaji Aboud"
"Kwa mujibu wa Jaji Aboud pia mahakama inaendelea na mazungumzo na baadhi ya nchi zilizokuwa zimetoa tamko la kuwaruhusu wananchi wake kupeleka mashauri kwenye mahakama hiyo na baadaye kuliondoa ikiwemo Tanzania"
"""Tunategemea Tanzania kama mwenyeji wa mahakama hii , itaendelea kutoa ushirikiano wa kutosha kuona tena inarejea kuwa moja ya nchi ambazo zinaruhusu wananchi wao kuleta mashauri yao mahakamani kama ilivyokuwa awali,” amesema"
"Kati ya nchi 55 za umoja wa afrika ni nchi 33 zilizoridhia itifaki ya kuanzishwa kwa mahakama hiyo ambapo kati ya hizo, ni nchi 8 tu zilizotoa tamko la kuwaruhusu wananchi wake na taasisi za kiraia kupeleka mashauri yao moja kwa moja katika mahakama hiyo"
"Ripoti hii imeandaliwa na mwandishi wetu wa Arusha, Asiraji Mvungi"
"Facebook Forum"
