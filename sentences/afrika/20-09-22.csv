"
Wanafunzi wa Nigeria waitisha kurejea kazini kwa wahadhiri
"
"
Zelenskyy: ""Russia inahatarisha usalama wa dunia nzima
"
"
Taliban imemuachia huru Mark Frerichs wa Marekani
"
"
Mwili wa Malkia Elizabeth 11 wa Uingereza unaelekea makaburini
"
"
Tunisia yakaribia kupata mkopo wa IMF
"
"
Mkakati mpya kutumika katika kupeleka jeshi la kikanda la Afrika Mashariki DRC
"
"
Biden na mkewe Jill wawasili London kuhudhuria mazishi ya Malkia
"
"
Zelenskyy: Vitendo vya uhalifu vya majeshi ya Russia vyafichuliwa na kuorodheshwa
"
"
Putin atishia kushambulia miundombinu muhimu ya Ukraine
"
"
Rais Biden kukutana na Rais Ramaphosa wa Afrika Kusini, White House
"
"
Bunge la Afrika Kusini lateua jopo huru kubaini iwapo Rais Ramaphosa anapaswa kufunguliwa mashtaka
"
"
DRC: Watu kadhaa wafariki katika mlipuko wa lori la mafuta
"
"
Jumuia ya kimataifa yaombwa kutoa chanjo ya Monkeypox kwa Afrika
"
"
Wabunge wa Kimataifa wanaounga mkono vikwazo dhidi ya China wakutana Washington
"
"
Jeneza la Malkia Elizabeth lawekwa ndani ya Bunge la Uingereza
"
"
WFP inapanga kutoa msaada wa chakula kwa  watu 700,000 nchini Zimbabwe
"
"
Ukosefu wa chakula kunahatarisha vifo vya watoto nusu milioni Somalia
"
"
William Ruto aapishwa rais wa tano wa Kenya
"
"
Biden asema Marekani iko macho kuhakikisha Septemba 11 haitokei tena
"
"
Ruto aahidi kuchangia masuala muhimu ya Afrika Mashariki, kuendeleza amani
"
"
Uganda imeanza kuilipa DRC fidia kwa ajili ya uvamizi mashariki mwa nchi hiyo miaka 20 iliyopita
"
"
Viongozi wa Afrika waendelea kutuma salamu za rambirambi kwa familia ya Malkia Elizabeth II
"
"
Rwanda kuisaidia Benin kupambana na waasi wenye kufuata itikadi za kislamu
"
"
Matokeo ya awali uchaguzi wa rais Kenya yaonyesha ushindani ni mkali
"
"
Mwili wa Malkia Elizabeth wawasili Edinburgh, Scotland
"
"
Uchaguzi wa Kenya 2022: ushindani mkali
"
"
Mara ya ‘mwisho’ kwa Raila, mara ya kwanza kwa Ruto
"
"
Vigogo wa siasa za Kenya wameanza kukiri kushindwa
"
" Wakati wakikaidi amri ya maafisa wa usalama kwenye mji mkuu wa kibiashara wa Lagos,mamia ya wanafunzi walifunga barabara kuelekea kwenye uwanja wa ndege wa kimataifa wa Muhammed, suala lililotatiza baadhi ya safari za ndege"
"Kwa mujibu wa shirika la habari la AP, wanafunzi hao walibeba mabango wakiomba serikali kushugulikia wahadhiri hao ambao wamekuwa kwenye maandamano tangu Februari"
" Wakati maandamano hayo yakiendelea, mahakama moja nchini humo ilikuwa ikisikiliza kesi iliyowasilishwa na serikali, ya kuwalazimisha wahadhiri kurejea kazini"
"Uamuzi wa kesi hiyo unatarajiwa kutolewa Jumatano"
" Migomo ya aina hiyo ni jambo la kawaida nchini Nigeria ambako kuna zaidi ya vyuo vikuu 100 vya serikali, na zaidi ya wanafunzi milioni 2"
5
"Facebook Forum"
"Kampuni hiyo Energoatom ilisema katika taarifa yake kwamba kombora hilo lilitua mita 300 kutoka katika Kinu cha Nishati ya Nyuklia cha Pivdennoukrainsk lakini haijaharibu machine zake"
"Shambulizi hilo limeharibu majengo yaliyoko karibu, Energoatom ilisema"
"“Russia inahatarisha usalama wa dunia nzima,” Rais wa Ukraine Volodymyr Zelenskyy alisema katika ujumbe wa Telegram akijibu shambulizi hilo la kombora"
" “Ni lazima tusitishe hatari hii kabla haijakuwa tumechelewa"
”
"Mtambo wa Pivdennoukrainsk ni kinu kikubwa kabisa cha pili cha nishati ya nyuklia cha Ukraine, Kinu cha Nishati ya Nyuklia cha Zaporizhzhia, tayari kimefungwa tangu mapema Septemba baada ya mashambulizi kuendelea ambapo Russia na Ukraine zinalaumiana kuhusika"
"Zelenskyy alisema Jumapili hakutakuwa na kulegalega katika juhudi za jeshi la nchi yake kulichukua eneo hilo kutoka katika uvamizi wa majeshi ya Russia"
"Kauli ya Zelenskyy – aliyoitoa wakati wa hotuba zake za usiku kila siku – zinafuatia majeshi ya Ukraine kupata mafanikio katika mkoa wa Kharkiv huko kaskazini masharik mwa Ukraine wakati wakijibu mashambulizi dhidi ya Russia mwezi huu"
"“Pengine hivi sasa inaelekea kwa baadhi yenu kuwa baada ya ushindi kadhaa tuna aina fulani ya kulegeza Kamba,” Zelenskyy alisema"
" “Lakini alisema hakuna kulegeza kamba"
" Haya ni matayarisho kwa ajili ya hatua kadhaa zijazo… kwa sababu Ukraine lazima iwe huru – nchi nzima"
”
"Rais wa Marekani Joe Biden alisema katika mahojiano na kituo cha televisheni cha CBS katika kipindi cha “60 Minutes” kuwa Ukraine, kupitia msaada wa Umoja wa Mataifa na washirika wake, pia “ushujaa wa ajabu na kuazimia kwa watu wa Ukraine” hawajaemea katika vita hii"
"Biden alisema kushinda vita maana yake ni “kuiondoa Russia kutoka Ukraine” na kutambua haki ya Ukraine kujitawala"
"Alipoulizwa kuhusu msaada wa kijeshi na kibinadamu ambao Marekani imeahidi kwa Ukraine, Biden alisema Marekani itaendelea kuisaidia Ukraine “kwa muda wote utakaohitajika"
”
"Facebook Forum"
"Taliban siku ya Jumatatu ilimuachia huru Mark Frerichs, mateka pekee wa Marekani aliyesalia nchini Afghanistan kwa kubadilishana na mbabe wa dawa za kulevya wa Taliban, Bashir Noorzai ambaye alikuwa akitumikia kifungo cha maisha jela nchini Marekani"
"Waziri wa mambo ya nje wa Taliban, Amir Khan Muttaqi amewaambia waandishi wa habari mjini Kabul kwamba kubadilishana wafungwa kati ya serikali yake na ujumbe wa Marekani kulifanyika katika uwanja wa ndege wa mji mkuu wa Afghanistan"
"Frerichs, mhandisi wa Marekani mwenye umri wa karibu miaka 60 na mkongwe wa jeshi la wanamaji, alitekwa nyara mjini Kabul mapema mwaka 2020 wakati wanajeshi wa Marekani na Jumuiya ya Kujihami ya NATO walipokuwa wakipambana na uasi wa Taliban wakati huo kuunga mkono serikali ya Afghanistan inayoungwa mkono na mataifa ya Magharibi"
"Noorzai, maarufu kama Haji Bashir, alikamatwa mjini New York mwaka 2005 na hatimaye kushtakiwa kwa kusafirisha dawa za kulevya aina ya heroin zenye thamani ya mamilioni ya dola nchini Marekani"
" Mshirika huyo wa ngazi ya juu wa Taliban aliripotiwa kusaidia kufadhili na kuwapatia silaha waasi hao mapato yatokanayo na biashara ya dawa za kulevya aina ya heroin"
"Facebook Forum"
"Mazishi ya kitaifa ya Malkia Elizabeth II yanafanyika Jumatatu katika eneo la kihistoria la Westminster Abbey mjini London"
"Mwili wake ulikuwa umelala hapo tangu Jumatano katika ukumbi wa Westminster na maelfu ya waombolezaji walipitapembeni ya jeneza lake kutoa heshima zao"
"Mamia ya wakuu wa nchi, akiwemo Rais wa Marekani Joe Biden pamoja na mke wake Jill Biden, na waheshimiwa kutoka kote ulimwenguni wameingia London kuhudhuria mazishi ya Elizabeth ambayo yanatarajiwa kujaa watu kutoka pembe zote za dunia"
"Zaidi ya mialiko 2,000 iliongezwa kwenye mazishi ya kitaifa, ikiwa ni pamoja na mialiko kwa baadhi ya watumishi wa umma"
"Malkia huyo anaripotiwa kuwa aliandika kwa mkono na kupanga baadhi ya masuala yatakayofanyika katika mazishi yake"
"Facebook Forum"
"Tunisia ambayo inapitia hali ngumu kiuchumi inahitaji mkopo wa IMF, ili kuzuia kuporomoka kwa uchumi wake"
" Kwa mujibu wa shirika la habari la Reuters, Abassi amesema kwamba kiwango cha mkopo kinaendelea kujadiliwa lakini huenda kikawa kati ya dola bilioni 2 na 4 za kimarekani"
"Serikali na muungano wa kitaifa wa wafanyakazi wenye nguvu wa UDTT wiki iliyopita walisaini mkataba wa nyongeza ya asilimia 5 kwenye mishahara, ikiwa kama hatua ya kupunguza taharuki ya kiuchumi nchini"
" Hata hivyo serikali haikutangaza hatua zaidi za marekebisho ambazo zinahitajika na IMF kabla ya mkopo kutolewa"
"IMF hapo awali ilisema kwamba haingetoa mkopo kwa Tunisia hadi serikali ifanye makubaliano na muungano wa UGTT wenye zaidi ya wafanyakazi milioni moja kote nchini"
" UGTT mara kadhaa umesimamisha uchumi wa taifa hilo mara kadhaa kupitia migomo ya kitaifa"
"Facebook Forum"
"Maafisa wanasema kwanza wanataka kusahihisha makosa ya siku za nyuma yaliyofanywa na vikosi vya ulinzi vya kimataifa vingine, kwa kuwaelimisha raia kuhusu jukumu la majeshi hayo, ikiwemo kushauriana na wenyeji juu ya kuachana na vita"
"Hii ni mbinu mpya iliyopitishwa wiki iliyopita Kinshasa kusaidia kujenga programu ya amani katika hali iliyokuwa haina utata"
"Christophe Lutundula, Makamu Waziri Mkuu na Waziri wa Mambo ya Nje wa DRC wiki iliyopita alisaini mikataba kadhaa juu ya majukumu ya jeshi la kikanda na Peter Mathuki, Katibu Mkuu wa Jumuiya ya Afrika Mashariki, inayoruhusu nchi wanachama kupeleka majeshi yake mara moja"
"Lakini wakati ni suala la muda tu kwa majeshi kuwasili nchini humo, wakuu wa majeshi kutoka nchi wanachama walikubaliana kwamba malengo makuu ya peresheni zao ni kutoa nafasi zaidi ya kuhusishwa kwa raia katika operesheni hizi"
"Walikubaliana kuwa kuwepo kwa majeshi yaliyopelekwa na UN na Jumuiya ya SADC yalikabiliwa siku zote na kutiliwa mashaka na umma"
"Na kwa Umoja wa Mataifa, majeshi siku za nyuma yametuhumiwa kuhusika na mauaji ikiwemo ubakaji"
"Tangu mwezi Julai, waandamanaji wamekuwa wakilenga kambi za walinda amani wa UN huko mashariki mwa DRC, wakiwatuhumu kushindwa kwao kuwadhibiti waasi"
"Kikosi hicho cha dharura cha EAC kitakuwa awali na muda maalum wa miezi sita, utakaoongezwa, na mbali na kupambana, kitafanya kazi kuunda programu za kiraia kama vile kuweka vituo vya kijamii na kufanya mikutano ya amani na wanavijiji katika mkakati mpya unaokusudia kuwaweka wananchi karibu na maafisa wao"
"Chanzo cha habari hii ni gazeti la ""The East African"" linalochapishwa Kenya"
" "
"Facebook Forum"
"Biden, ambaye aliwasili siku ya Jumamosi, ni kati ya mamia ya viongozi wa dunia waliokusanyika Uingereza kuhudhuria mazishi ya malkia Jumatatu"
"Biden na mkewe wanatarajiwa kutoa heshima zao za mwisho kwa Elizabeth Jumapili huko katika Ukumbi wa Westminster, ambapo mwili wake umewekwa tangu Jumatano, ili kuwapa watu fursa ya kutoa heshima zao"
"Familia za wafalme kutoka nchi mbali mbali za Ulaya pia wanatarajiwa kuhudhuria ibada ya maziko ya Elizabeth"
"Mfalme Charles III, mtoto wa Elizabeth, anaandaa tafrija rasmi ya kitaifa Jumapili kwa ajili ya viongozi mbalimbali ambao wamekusanyika katika mji mkuu wa Uingereza"
"Ufalme wa Uingereza umetoa mwaliko unaozusha utata kwa mwanamfalme wa Saudi Arabia Mohammed Bin Salman, ili kuhudhuria mazishi, mtu ambaye inaaminika na wengi kuwa alihusika na amri ya kuuawa kwa mwandishi wa habari Jamal Khashoggi mwaka 2018"
" "
" "
" "
" "
"Facebook Forum"
"Zelenskyy alisema kuwa, hadi sasa, zaidi ya makaburi 440 yamefukuliwa katika eneo la maziko ya halaiki karibu na Izium” na ushahidi unajitokeza kuwa wanajeshi wa Russia “waliwapiga risasi waliozikwa kwa mashara"
”
"Miili iliyopatikana eneo lililofukuliwa na kukutwa kaburi la halaiki baada ya majeshi ya Ukraine kulikamata eneo la Izium, Ukraine, Sept"
" 16, 2022"
"Zaidi ya hilo, alisema wanajeshi wa Russia wamewashikilia baadhi ya watu, wakiwemo wageni, mateka kwa miezi kadhaa"
" Ametaja raia saba wa Sri Lanka ambao walikuwa wanafunzi katika Chuo cha Udaktari cha Kupyansk Ukraine wakati wa uvamizi huo ambao wameshikiliwa mateka na Warussia tangu mwezi Machi"
"“Ni hivi sasa tu, baada ya kuukomboa mkoa wa Kharkiv, watu hawa wameokolewa, wanapewa huduma sahihi ya afya,” alisema"
"Zelenskyy pia alisema alizungumza siku ya Ijumaa na wawakilishi kutoka kampuni ya Nike"
" Alisema aliwashukuru “kwa uamuzi wao wa kuondoka kutoka soko la Russia"
" Ni uamuzi sahihi"
"Huu ni mfano wa namna biashara inaweza kuchukua hatua muhimu katika kulinda ubinadamu na uhuru"
" Iwapo nchi imeamua kuchukua njia ya ugaidi, ni wajibu wa kila kampuni inayojiheshimu kukaa mbali na nchi kama hiyo"
”
"Wanajeshi wa Ukraine wakipumzika katika kijiji walichokikomboa hivi karibuni kaskazini ya Kharkiv, mashariki ya Ukraine, Mei 15, 2022"
"Wizara ya Ulinzi ya Uingereza ilisema Jumamosi kupitia ujumbe wa Twitter kuwa, “Ukraine inaendelea na operesheni za mashambulizi upande wa kaskazini mashariki wa nchi hiyo wakati majeshi ya Russia yameweka ngome ya ulinzi kati ya Mto Oskil na mji wa Svatove"
"Russia huenda inachukulia kwamba kudhibiti ukanda huo ni muhimu kwa sababu ni kati ya njia muhimu inayopitisha mahitaji yanayopelekwa katika njia kadhaa ambazo Russia bado inazidhibiti kutoka mkoa wa Belgorod ya Russia"
”
"Na zaidi ya hilo, njia hii iko karibu na mpaka wa Luhansk Oblast, ambayo ni sehemu ya Donbas, ambayo Russia inakusudia ‘kuikomboa’ kama moja ya malengo yake ya vita ya hivi sasa,” wizara imesema"
" Imeongeza, “Kupoteza eneo kubwa la ardhi huko Luhansk utaharibu bila ya kificho Mkakati wa Russia"
”
"Facebook Forum"
"Akizungumza na waandishi wa habari Ijumaa baada ya kuhudhuria mkutano wa viongozi wa Jumuiya ya Ushirikiano wa Shanghai huko Uzbekistan, Putin alisema “ukombozi huo” wa sehemu yote ya mkoa wa mashariki wa Donbas huko Ukraine utaendelea kuwa ni lengo kuu la kijeshi la Russia na haoni haja ya kubadilisha hilo"
"“Hatuna haraka,” kiongozi huyo wa Russia alisema, akiongeza kuwa Moscow tayari imepeleka askari wa kujitolea kupigana huko Ukraine"
" Baadhi ya wanasiasa wenye msimamo mkali na waandishi wa mitandao ya blog ya kijeshi wameihimiza Kremlin kufuata mfano wa Ukraine na waamrishe kuhamasihwa watu kujiunga na mapigano ili kuongeza nguvu za wanajeshi, wakilalamika kuwepo upungufu wa nguvu kazi Russia"
"Russia ililazimika kuondoa wanajeshi wake kutoka maeneo makubwa ya kaskazini mashariki ya Ukraine wiki iliyopita baada ya Ukraine kujibu mashambulizi kwa ghafla"
"Hatua ya Ukraine kuchukua maeneo kadhaa ya miji na vijiji yaliyokuwa yametekwa na Russia ilikuwa ishara kubwa ya kuemewa kwa majeshi ya Moscow kwani wanajeshi wake walilazimika kurudi nyuma kutoka katika maeneo karibu na mji mkuu mapema katika vita hiyo"
"Katika tamko lake la kwanza kufuatia Ukraine kujibu mashambulizi, Putin alisema: “Tuangalie vipi hili litaendelea na vipi litamalizika"
”
"FILE PHOTO: Kinu cha nishati ya nyuklia cha Zaporizhzhia na moto ulioko katika eneo hilo kutokana na mashambulizi ya majeshi ya Russia"
"Alieleza kuwa Ukraine imejaribu kushambulia miundombinu ya kiraia nchini Russia na “sisi hadi sasa tumejibu hilo kwa kujizuilia, lakini ni hivi sasa"
”
"“Iwapo hali itaendelea kwa muelekeo huu, tutajibu kwa nguvu zaidi,” Putin alisema"
"“Hivi karibuni, majeshi ya ulinzi ya Russia yamefanya mashambulizi kadhaa yaliyosababisha athari kubwa,” alisema katika kile kinachoelekea kuonyesha mashambulizi ya Russia mapema wiki hii katika kinu cha nishati huko kaskazini ya Ukraine na bwawa lililoko kusini"
" “Tukadirie hayo kama ni mashambulizi ya kuonya"
”
"Waangalizi wa Shirika la Kimataifa la Nguvu za Atomiki likifanya tathmini ya uharibifu wa kinu cha nishati ya nyuklia cha Zaporizhzhia, Ukraine, Sept"
" 1, 2022"
"Amedai, bila ya kutoa maelezo halisi, kuwa Ukraine imejaribu kuanzisha mashambulizi “karibu na kituo cha nyuklia, vinu vya nishati ya nyuklia,” ikiongeza kuwa “tutalipiza kisasi iwapo wanashindwa kufahamu kuwa mbinu hizi hazikubali"
"Russia imeripoti milipuko kadhaa na mashambulio katika miundombinu ya kiraia kwenye maeneo karibu na Ukraine, na pia katika bohari za silaha na vituo vingine"
" Ukraine imedai kuhusika katika baadhi ya mashambulizi hayo na imejizuia kueleza chochote kuhusu hayo mengine"
"Rais Vladimir Putin (kulia) na Waziri Mkuu wa India Narendra Modi"
"Putin pia amejaribu Ijumaa kuiondoa India wasiwasi kuhusu mgogoro wa Ukraine, akimwambia Waziri Mkuu wa India Narendra Modi kuwa Moscow inataka kuona vita vinamalizika haraka na akidai kuwa maafisa wa Ukraine hawataki kufanya mazungumzo"
"“Najua msimamo wako kuhusu vita vya Ukraine na pia wasiwasi uliokuwa umerejea mara kadhaa kuuelezea,” kiongozi wa Russia alimwambia Modi"
"“Tutafanya kila tunaloweza kumaliza kwa haraka iwezekanavyo"
" Bahati mbaya, upande wa pili, uongozi huo wa Ukraine, umekataa mchakato wa mazungumzo na kueleza kuwa inataka kufikia malengo yake kwa njia ya kijeshi, katika medani ya vita"
”
" "
"Facebook Forum"
"Rais wa Afrika Kusini, Cyril Ramaphosa, atakutana na rais wa Marekani, Joe Biden, White House, siku ya Ijumaa ambapo masuala ya biashara, nishati na usalama yakiwa ni agenda kuu"
"Kile ambacho hakipo katika program rasmi, lakini kuna uwezekano wa kujadiliwa wachambuzi wanasema ni kuhusu masuala ya kidemokrasia na tofauti juu ya uvamizi wa Russia nchini Ukraine"
" "
"Ziara ya kwanza ya Ramaphosa kwenda White House inafanyika wakati utawala wa rais Biden, unatafuta namna ya kushirikiana tena na Afrika ikichochewa na ziara ya karibuni ya waziri wa mambo ya nje wa Marekani, Antony Blinken, barani Afrika ambapo alizindua mkakati mpya wa Washington kwa Afrika"
"Wakati wa ziara yake ya Agosti, waziri Blinken alisisitizia kwamba Marekani inaichukulia Afrika kama mshirika mwenye hadhi sawa"
"Hata hivyo, katika mkutano wao wa Pretoria, waziri wa mambo ya nje wa Afrika Kusini, Naledi Pandor, aliyashutumu mataifa ya magharibi kwa kuionea Afrika katika kuyataka mataifa yake kukemea uvamizi uliofanyika Ukraine"
"Bob Wekesa ni mkurugenzi wa kituo cha Afrika kwa masomo ya Marekani katika chuo kikuu cha Witwatersrand, anasema"
"“Katika mkutano ilikuwa wazi kabisa kwamba Afrika Kusini na Marekani zilikuwa katika njia mbili tofauti kuhusiana na masuala mengi"
”
"Anasema kuna uwezekano Ukraine ikajitokeza tena wakati wa rais Biden na Ramaphosa watakapo kutana Ijumaa, na ubashiri ni kwamba viongozi hao wawili watakuwa na mjadala mgumu wa masuala mbali mbali"
"“Marekani kuchukuwa msimamo wa wazi kuiunga mkono Ukraine na kama kutaka kuwaondoa wanajeshi wa Russia, Ukraine, itakuwa inajaribu kuishawishi Afrika Kusini ingawa itakua vigumu kubadilisha msimamo"
”
"Afrika Kusini haikushiriki kupiga kura Umoja wa Mataifa mapema mwaka huu kushutumu uvamizi wa Russia"
" "
"Baadaye rais Biden, alimpigia simu rais Ramaphosa"
" Taarifa ya baadaye ya White House baada ya simu hiyo ilieleza rais Biden alisisitiza umuhimu wa kuwa wazi, na mwitikio wa pamoja wa kimataifa dhidi ya uchokozi wa Russia kwa Ukraine"
"Steven Gruzd, mkuu wa programu ya utawala wa Afrika na diplomasia katika taasisi ya masuala ya kimataifa, amesema rais Ramaphosa na rais Biden watajadili masuala mengine, lakini nyongeza ya Ukraine haiwezi kuepukika"
" Anasema"
"“Katika agenda itakuwa biashara na uwekezaji, masuala kama mabadiliko ya hali ya hewa, hali ya chakula, amani na usalama katika Afrika yatajadiliwa, lakini yale yasiyo rasmi itakuwa ni vita vya Ukraine na mitazamo tofauti kati Afrika Kusini na Russia na hasa mgogoro wenyewe"
”
"Gruzd mesema anatarajia muswada ya kukabiliana na shughuli za Russia, barani Afrika, ambao umepitishwa na baraza la wawakilishi la Marekani na sasa ukisubiri kupitishwa na baraza la Seneti, utajitokeza katika mazungumzo ya viongozi hao wawili"
"Mataifa ya Afrika yanaona muswada huo utaweka vikwazo kwa mataifa yanayofanya biashara na Russia ikiwa ni jaribio la kuyaadhibu kwa kutopiga kura pamoja na Marekani kuhusiana na suala la Ukraine"
"Mwei Desemba, rais Biden anatarajia kuwa mwenyeji wa mkutano na viongozi wa Afrika hapa Washington"
"Facebook Forum"
"Spika wa bunge Nosiviwe Mapisa-Nqakula alitangaza kuteuliwa kwa jopo hilo katika taarifa iliyotolewa Jumatano usiku"
"Jopo hilo linajumuisha jaji mkuu wa zamani Sandile Ngcobo, jaji mashuhuri wa zamani wa mahakama kuu na muhadhiri wa chuo kikuu"
"Kumuondoa madarakani rais kunahitaji theluthi mbili ya kura katika bunge la taifa, lakini"
"chama cha Ramaphosa cha African National Congress (ANC) kina zaidi ya theluthi mbili ya viti bungeni"
"Chama kidogo cha upinzani, the African Transformation Movement (ATM), kiliwasilisha hoja iliyopelekea kuundwa kwa jopo hilo"
"Kashfa inayomuhusu Ramaphosa ilizuka mwezi Juni baada ya mkuu wa zamani wa idara ya taifa ya ujasusi, Arthur Fraser, kuwasilisha malalamiko kwa polisi"
"Alidai kwamba majambazi walivamia shamba la rais kaskazini mashariki mwa nchi, ambapo waliiba pesa taslimu dola milioni 4 zilozofichwa kwenye fanicha"
"Facebook Forum"
"Mlipuko huo ulitokea usiku wa kuamikia leo Alhamisi katika kijiji cha Mbuba, umbali wa kilomita 120 magharibi mwa mji mkuu Kinshasa, gavana wa jimbo la Congo ya kati Guy Bandu ameandika kwenye twitter"
"Zaidi ya watu 50 walifariki katika mlipuko wa lori la mafuta katika kijiji hicho hicho mwezi Oktoba mwaka wa 2018"
"Kijiji cha Mbuba kinapatikana kwenye barabara kuu RN1 yenye shughuli nyingi inayounganisha Kinshasa na bandari za Matadi na Boma"
"“Ni wakati muafaka wa kuchukua hatua kali na za kijasiri ili kuimarisha kanuni za usafiri, hasa kwa bidhaa zinazoweza kuwaka ili kukomesha ajali hizi za mara kwa mara,” Bandu amesema"
"Ameongeza kuwa barabara hiyo kuu haipaswi kuwa kaburi"
" "
" "
"Facebook Forum"
"Wakati visa vya maambukizi ya Monkeypox vikiendelea kushuka kwenye mataifa ya Ulaya pamoja na Marekani, wataalam wa sayansi wanasema kwamba sasa ni wakati wa kuweka kipaumbele cha upatikanaji wa chanjo dhidi ya maradhi hayo barani Afrika"
"Mwezi Julai, shirika la kimataifa la afya WHO liliorodhesha monkeypox kuwa dharura ya kimataifa, wakati likiomba jumuia ya kimataifa kusaidia mataifa ya kiafrika ili kuepuka ukosefu wa usawa wa chanjo, kama uliyoshuhudiwa wakati wa janga la Covid-19"
"Hata hivyo macho ya ulimwengu hayakuelekezewa kwenye bara hilo, huku kukikosa taifa hata moja tajiri lililotoa chanjo kwa ajili ya Afrika, wakati wataalam wakionya kwamba hamu ya kusaidia bara hilo huenda ikadidimia kabisa"
" Placide Mbala ambaye ni mtafiti wa magonjwa ya virusi kutoka taasisi ya kimatibabu ya Congo amesema kwamba hakuna lililobadilika kwa kuwa ulimwengu unashugulikia maambukizi ya monkeypox kwenye mataifa ya magharibi"
"Ameongeza kusema kwamba mataifa ya kiafrika ambako ugonjwa huo imekuwa kwa muda mrefu yamekuwa dhaifu ifikapo kwenye masuala ya utafiti, ufuatiliaji, upimaji pamoja na matibabu kwa wagonjwa"
"Monkeypox umeambukiza watu kwenye baadhi ya maeneo ya magharibi na kati mwa Afrika tangu miaka ya 70, lakini ulianza kuzungumziwa kwa kina baada ya kuzuka barani Ulaya na Marekani hivi karibuni, wataalam wa afya wakipendekeza kwa mara ya kwanza kutumika kwa chanjo dhidi yake"
" WHO imesema kwamba itaweka mikakati ya ugawaji wa chanjo ili kuhakikisha mataifa maskini yanazipata pia"
"Facebook Forum"
"Wabunge hao wanaunga mkono vikwazo hivyo kutokana na vitendo vya China vya uchokozi kwa kisiwa hicho, ikiwa ni ishara ya kuiunga mkono Taipei katikati ya shinikizo la kijeshi linalofanywa na Beijing"
"Mkusanyiko huo ambao haukutangazwa wa wabunge takriban 60 kutoka Ulaya, Asia na Afrika katika jengo la ubalozi wa Taiwan lilioko kilimani Washington – linaloitwa Twin Oaks – ni hatua ya karibuni katika juhudi za serikali ya Taipei kuzishawishi demokrasia nyingine rafiki kusimama dhidi ya China tangu uvamizi wa Russia nchini Ukraine ulivyoongeza wasiwasi kuwa Beijing inaweza kujaribu kukichukua kisiwa hicho kwa nguvu"
"Ubalozi wa Taiwan mjini Washington DC"
"Kikundi hicho, ambacho kina wanachama wa Umoja wa Wabunge maarufu Inter-Parliamentary Alliance on China (IPAC) kilikusanyika Washington wiki hii, na kutarajiwa kusaini ahadi yao kuzishinikiza serikali zao kuchukua msimamo “ kupigania kuzuia zaidi hatua za kijeshi au shinikizo jingine lolote” za harakati za Jamhuri ya Watu wa China (PRC) dhidi ya Taiwan, kulingana na rasimu ambayo Reuters iliiona"
"Imeongeza kuwa mahusiano kati ya nchi zao na Taiwan siyo juu ya Beijing kuamua yawepo, na watashinikiza kuongeza idadi ya ziara za uhusiano mwema zinazofanywa na wabunge wa nchi zao"
"“Tutaendelea kufanya kampeni kuhakikisha serikali zetu zinapeleka ujumbe kwa PRC kuwa uchokozi wowote wa kijeshi dhidi ya Taiwan utaigharimu Beijing thamani kubwa"
" Hatua za kiuchumi na kisiasa, ikiwemo vikwazo vikali, vitafikiriwa ili kuzuia hatari za kijeshi, na kuhakikisha biashara na aina nyingine ya mabadilishano na Taiwan yanaendelea bila kizuizi,” rasimu hiyo imeeleza"
"Wamarekani wenye asili ya Taiwan wakiwa mbele ya ubalozi wa China mjini Washington, DC kupinga mazoezi ya kijeshi yakitumia silaha za moto yanayoendeshwa na China kuzunguka nchi ya Taiwan baada ya Spika wa Bunge la Marekani Nancy Pelosi kufanya ziara katika visiwa hivyo"
" August 12"
" 2022"
"Rais wa China Xi Jinping ameahidi kuileta Taiwan inayotawaliwa kidemokrasia chini ya himaya ya Beijing na hajafuta uwezekano wa kutumia nguvu"
" Amejiandaa kuwania awamu ya tatu, ya uongozi wa kipindi cha miaka mitano katika Mkutano Mkuu wa Chama cha Kikomunisti mwezi ujao"
" Serikali ya Taiwan inakanusha vikali madai ya China kuitawala Taiwan"
"FILE - Rais Vladimir Putin, kulia, na Rais Xi Jinping wakiingia kufanya mazungumzo Kremlin, Moscow, Russia, June 5, 2019"
"Vyanzo vya habari vinavyojua suala hili vimeiambia Reuters kuwa Washington inatathmini vikwazo dhidi ya China kuizuia kuivamia Taiwan, huku Umoja wa Ulaya ukiwa chini ya shinikizo la kidiplomasia kutoka Taipei kuchukua hatua sawa na hiyo"
"Hsiao, akizungumza na wabunge – ambao kulingana na orodha ya wageni iliyowafikia Reuters wanatoka nchi zikiwemo Uingereza, Australia, Canada, India, Japan, Lithuania, Ukraine, New Zealand na Holland – ameuambia mkusanyiko huo: “Ni muhimu kumuonyesha mbabe huyo kwamba sisi tunao marafiki pia"
"“Sisi hatutafuti kumchokoza mbabe huyo, lakini pia hatuwezi kusalimu amri kwa shinikizo lao"
”
"Aliwakaribisha wawakilishi wawili wa Ukraine katika tukio hilo"
"“Kwa hakika ni matumaini yetu kuwa wakati jumuiya ya kimataifa inasimama na Ukraine, jumuiya hiyo ya kimataifa pia itasimama na Taiwan… kwa pamoja tunaweza kuzuia uchokozi zaidi unaoletwa na China usitokee"
”
"Wabunge kutoka darzeni ya nchi wakiwa pamoja na wanaharakati wa Hong Kong, Tibet, Xinjiang walipokutana Rome wakati mkutano wa G20 ukifanyika Octoba 2021"
"Ahadi ya IPAC, inayotarajiwa kusainiwa Jumatano, pia inatoa wito kwa nchi mbalimbali kudhibiti usambazaji bidhaa unaotokana na watu kulazimishwa kufanya kazi katika mkoa wa Xinjiang nchini China, na kuweka vikwazo kwa maafisa wa China kutokana na manyanyaso wanayofanya Hong Kong, na kwa makampuni ya Kichina ambayo yanasaidia viwanda vya kijeshi Russia"
"Ubalozi wa China mjini Washington haukujibu ombi la kueleza maoni yao kuhusu madai hayo"
" "
" "
"Facebook Forum"
"Mfalme Charles III alitembea nyuma ya gari lililobeba jeneza la malkia"
" Akiungana na watoto wake William na Harry, na ndugu zake, Anne, Andrew na Edward"
"Mfalme Charles III, Prince William, Princess Anne, wakilipigia saluti pamoja na Prince Andrew, wakati jeneza la Malkia Elizabeth II, likiingizwa katika Kasri ya Westminster, London, Jumatano, Septemba 14, 2022"
" (Ben Stansall/Pool via P)"
"Umati mkubwa wa watu unatarajiwa kuwepo katika barabara hiyo, huku maelfu ya watu wakitarajiwa kusafiri kwenda Westminster kutoa heshima zao"
"Gwaride hilo litafanyika huku kukiwa na ufyatuaji wa bunduki kwenye eneo la Hyde Park na kupigwa kwa kengele ya Big Ben ya bungeni"
"Gwaride la kijeshi linafanyika wakati wa jeneza la Malkia Elizabeth II, likitolewa Kasri ya Buckingham kwenda Ukumbi wa Westminster"
"Mwili wa Malkia utalazwa kwa siku nne katika Ukumbi wa Westminster wa karne 11"
" Ukumbi huo utakuwa wazi kwa saa 23 kila siku kwa ajili ya wageni na utalindwa na wanajeshi kutoka nyumba ya kifalme"
"Elizabeth alifariki Septemba 8 huko katika Makazi ya Balmoral katika eneo Scottish Highlands, sehemu ambayo Malkia aliipenda na ndipo Charles alipokuwa mfalme"
"Gwaride la kijeshi likiupeleka mwili wa Malkia Elizabeth kutoka Kasri ya Buckingham kwenda Bungeni ambapo atawekwa kwa ajili ya shughuli za kitaifa, huko London, Sept"
" 14, 2022"
"Mazishi ya malkia yamepangwa kufanyika Septemba 19 huko Westminster Abbey"
" Jeneza hilo baadae litachukuliwa kwenda Windsor kwa ajili ya ibada ya mazishi, ambapo mume wa malkia, Prince Philip, ndipo alipozikwa mwezi Aprili 2021"
" "
"Baadhi ya taarifa katika repoti hii zinatokana na mashirika ya habari ya AP, Reuters na AFP"
"Facebook Forum"
"Shirika la Umoja wa Mataifa la Mpango wa Chakula Duniani (WFP) linapanga kutoa msaada wa chakula unaowalenga watu 700,000 nchini Zimbabwe kuanzia Oktoba huku athari za mavuno duni na vita vya Ukraine vikiendelea kuonekana, afisa mmoja amesema"
"Serikali ya Zimbabwe inafanya kazi na mashirika ya msaada ili kutoa chakula kwa watu milioni 3"
"8, WFP ilisema"
"Nchi hiyo ya kusini mwa Afrika imekuwa ikijitahidi kujilisha tangu mwaka 2000, wakati kiongozi wa zamani Robert Mugabe alipotetea unyakuzi wa mashamba yaliyokuwa yanamilikiwa na wazungu ili kuwapa makazi watu weusi wasio na ardhi"
"Serikali ya Zimbabwe imesema inatarajia mavuno ya zao lake kuu la mahindi kupungua kwa karibu nusu mwaka huu, hadi tani milioni 1"
"56 kutoka rekodi ya msimu uliopita ya tani milioni 2"
"72, kutokana na mvua duni katika msimu wa kilimo wa 2021-22"
"Nchi inahitaji tani milioni 2"
"2 za mahindi kila mwaka kwa matumizi ya binadamu na mifugo"
" "
" "
" "
" "
"Facebook Forum"
"Washington — "
"James Elder, msemaji wa Shirika la Kuhudumia Watoto la Umoja wa Mataifa, UNICEF, anasema kwamba kuna watoto zaidi ya nusu milioni wanaokabiliwa na kifo kinachoweza kuzuilika kutokana na ukosefu wa chakula"
"Akizungumza na waandishi habari mjini Geneva Jumanne, Elder amesema kiwango hicho watoto kukabiliwa na utapiomlo hakijawahi kushuhudiwa katika karne hii wala katika nchi yoyote ile duniani"
"Umoja wa Mataifa umeonya kwamba baadhi ya maeneo ya Somalia yatakumbwa na hali sugu ya njaa katika miezi ijayo wakati Pembe ya Afrika ikishuhudia msimu wa tatu mfululizo bila ya kunyesha mvua"
"Njaa iliyoikumba Somalia 2011 ilisababisha zaidi ya vifo vya watu robo milioni, nusu yao wakiwa ni watoto"
"Elder anasema kuna watoto laki 5 elfu 13 chini ya miaka mitano wanaotazamiwa kukabiliwa na utapiamlo ikimanisha wanaweza kufariki kutokana na magonjwa kama vile surua, malaria na kipindupindu, magonjwa yanayosambaa nchini humo hivi sasa"
"Shirika la Afya Duniani WHO, wiki iliyopita lilitangaza kwamba mamia ya watu huenda wamefariki kutokana na njaa, hali ambayo inatokea chini ya miaka 10 iliyopita"
"Mkuu wa WHO, Tedros Adhanom Ghebreyesus alionya kwamba sehemu kubwa ya Somalia itatumbukia katika hali ya njaa ikiwa wafadhili hawatatoa msaada unaohitajika kwa haraka iwezekanavyo"
"Facebook Forum"
"Ruto, ambaye alihudumu kama naibu wa rais wa Kenya kwa miaka 10, anachukua hatamu za uongozi wakati wa bei za vyakula na mafuta ziko juu, ukosefu mkubwa wa ajira na kuongezeka kwa deni la umma"
"Kufikia saa kumi na moja alfajiri uwanja wa michezo wa Kasarani jijini Nairobi wenye uwezo wa kuchukua watu 60,000 ulikuwa umejaa wafuasi wa Ruto waliovalia rangi za njano na kijani za chama chake"
" Walicheza na kupeperusha bendera ndogo za kitaifa wakifuatilia miziki ya bendi"
"""Ni kijana mwenzetu! Najua atatuletea fursa zaidi,"" alisema dansa Juma Dominic huku yeye na kundi lake wakijiandaa,"
"Idara ya taifa ya Polisi ilikuwa imeandika kwenye Twitter kwamba uwanja huo ulikuwa umejaa saa 11 alfajiri na kuwataka raia kukaa nyumbani, lakini umati wa watu uliendelea kujaribu kuingia kwa nguvu"
" Huduma ya Ambulance ya St John ilisema imewapeleka watu kadhaa waliojeruhiwa hospitali"
" "
" "
" "
"Facebook Forum"
"Rais Joe Biden aliweka shada la maua jana Jumapili huko Pentagon, nje kidogo ya Washington, ambako watu 184 waliuawa wakati ndege iliyotekwa nyara ilipopiga kwenye jengo hilo"
"Rais Biden"
"Rais alikiri kuwa majonzi waliyopata familia za wale waliopoteza maisha na kuahidi kuiweka Marekani katika hali ya tahadhari dhidi ya mashambulizi yoyote mengine"
"Rais Biden alieleza: “Hakuna gaidi anaigusa nguvu ya Marekani ni juu yetu kuiweka salama kwa niaba ya wale wote ambao wamepoteza maisha miaka 21 iliyopita"
" Kwa niaba ya wale wote ambao walijitolea nafsi zao kwa taifa hili kila siku tangu siku hiyo"
" Hiyo ni kazi yetu sote"
”
"Huko New York, Makamu Rais Kamala Harris na mume wake Dough Emhoff, walihudhuria sherehe kwenye eneo la kumbukumbu mahali ambako yalikuwepo majengo pacha ya World rade Center wakati huo"
"Makamu wa Rais wa Marekani Kamala Harris na mumewe Doug Emhoff akizungumza na kiongozi wa waliowengi katika Baraza la Seneti Chuck Schumer na Gavana wa New York Kathy Hochul katika kumbukumbu ya Septemba 11, Jumapili, 2022, New York"
"AP Photo/Julia Nikhinson)"
"Familia zilisoma kwa sauti majina ya waathirika, wakinyama kwa muda saa ambayo ndege ziliyapiga majengo hayo mawili na kusababisha vifo vya takriban watu elfu tatu"
"Michael mume wake Diane Massaroli, alikuwa akifanya kazi kwenye ghorofa ya 101 katika eneo North Tower"
"Diane Massaroli, Mjane wa Septemba 11 anaeleza: “Ah, alikuwa mtu mzuri sana, baba mwema, mume mzuri, mfanyakazi hodari, alipenda mchezo wa bowl, alikuwa mtu wa aina yake"
" Ndiyo maana kila mwaka nakuja hapa na kubeba picha yake"
" Hata watu ambao hawajawahi kumfahamu wanamjua na kukumbuka sura yake kwasababu alikuwa na maisha yenye thamani"
”
"Katika kumbukumbu ya Kitaifa ya Ndege namba 93 huko Shanksville, Pennyslvania, mke wa rais Jill Biden, aliwakumbuka abiria wa ndege hiyo ambao waliiangusha ndege iliyokuwa imetekwa na kuvuruga azma ya shambulizi kuja Washington"
"Jill Biden, Mke wa Rais alikuwa na haya ya kusema: “Kama tulivyo simama katika ardhi hii takatifu na yenye makovu, rekodi ya majonzi yetu sote, na kumbukumbu ambazo tunaishi nazo hadi hivi leo"
" Hili ni jamboa ambalo tutakuwa nalo siku zote"
" Matumaini yataishinda chuki"
" Mapenzi yataishinda hasara"
" Na uhusiano ambao utatuweka pamoja katika yote haya"
”
"Jamii nyingine kotenchini zilifanya kumbumbuku zao ikiwa ni pamoja na kuwasha mishumaa, huduma za kidini na kumbukumbu nyingine"
"Facebook Forum"
"Dkt Ruto, ambaye anatarajiwa kuapishwa Septemba 13, hakudokeza chochote kuhusu mabadiliko yoyote makubwa ya sera ya mambo ya nje kutoka ile ya mtangulizi wake Uhuru Kenyatta"
" Sherehe za kuapishwa kwake zitafanyika katika uwanja wa michezo wa Kasarani mjini Nairobi"
"Dkt Ruto anachukua kijiti cha kuiongoza Kenya huku kukiwa na changamoto na fursa nyingi nchi humo, kikanda na eneo kubwa la Pembe ya Afrika"
"Anaweza kutumia mafanikio ya kidiplomasia ya mtangulizi wake – Uhuru Kenyatta – yaliyofanyika katika muingiliano wa kikanda na kuiweka Kenya katikati ya amani ya kikanda na miradi ya kiusalama, au kuamua kufuata njia yake mwenyewe kwa kutumia fagio jipya la kisiasa na kiuchumi"
"Rais anayeondoka madarakani Uhuru Kenyatta"
"Katika ilani yake ya kisiasa, Dkt Ruto anasema chama chake cha Kenya Kwanza Alliance kina nia ya dhati kwa muingiliano wa kikanda ambao utaifanya Kenya kituo muhimu katika kanda hiyo"
"“Serikali ya Kenya Kwanza itahakikisha kuwa nchi inaheshiwa na kuthaminiwa kote ulimwenguni"
" Itahamasisha mahusiano ya kirafiki na jirani zake, itachukua nafasi ya mbele katika masuala ya kikanda na barani Afrika, itashirikiana na washirika wake wa kimataifa, na kuendelea kuimarisha ahadi zetu kwa jumuiya ya kimataifa,” ilani hiyo inaeleza katika kifungu cha sera ya mambo ya nje"
"Jamhuri ya Kidemokrasia ya Congo bado ni changamoto"
" Wakati Uhuru alikuwa amefuata sera ya kupunguza vita upande wa mashariki mwa DRC, Dkt Ruto anaanza kutoka hatua isiyotabirika katika mahusiano yake na nchi ya pili kubwa barani Afrika na kiongozi wake, Felix Tshisekedi"
"Rais Félix Tshisekedi wa DRC akiwa na Rais Uhuru Kenyatta wa Kenya, mjini Nairobi, Februari 6, 2019"
" (Twitter/Uhuru Kenyatta)"
"Rais Kenyatta alikuwa kati ya viongozi wachache wa Afrika waliohudhuria kuapishwa kwa Rais Tshisekedi mjini Kinshasa wakati viongozi wengine wa Afrika na Umoja wa Afrika (AU), walikuwa na shaka kuhusu ushindi wake dhidi ya Martin Fayulu"
"Hivi karibuni Rais Kenyatta alikuwa mwenyeji wa wakuu wa nchi wanachama za Jumuiya ya Afrika Mashariki kujadili kuzorota kwa usalama huko mashariki mwa DRC na kufanya bidii kuundwa kwa Kikosi cha Dharura cha Afrika Mashariki, na upelekaji wa wanajeshi nchini DRC"
"Pia aliweka nia ya dhati ya kutuliza hali ilivyo huko mashariki mwa DRC kwa kupeleka wanajeshi 200 wa Jeshi la Ulinzi la Kenya (KDF) kukabiliana na wanamgambo wanaosababisha vurugu kwa raia na kutishia uwepo wa walinda amani wa Umoja wa Mataifa"
"Chanzo cha habari hii ni gazeti la “The East African” linalochapishwa Kenya"
" "
"Facebook Forum"
"Kulingana na maafisa wa serikali mjini Kinshasa waliozungumza Jumamosi, ni kwamba waziri wa sheria Rose Mutombo aliliarifu Baraza la Mawaziri siku ya Ijumaa kuwa Uganda imeanza kulipa fidia na riba baada ya ICJ kuikuta na hatia ya uvamizi wa mashariki mwa Congo miaka 20 iliyopita"
"Bi Mutombo ameliambia baraza kwamba kulingana na makubaliano Uganda itailipa Congo fedha zote kwa awamu tano ikiwa ni dola milioni 65 kila mwaka, ambapo malipo ya kwanza yametolewa Septemba 1, 2022"
"Baada ya mivutano ya kisheria ya muda mrefu, Mahakama ya Sheria ya Kimataifa, chombo kikuu cha sheria cha Umoja wa Mataifa, hapo Februari 10 mwaka 2022, kilifikia uamuzi wa kuitaka Kampala kuilipa Kinshasa dola milioni 325 kwa kuivamia Congo wakati wa vita vyake vya pili, kati ya 1998 hadi 2003"
"Kiwango hicho cha fedha ni kidogo sana kulingana na dola bilioni 11 ambazo DRC imekua ikidai, ingawa Uganda imeichukulia hukumu hiyo haikuwa ya haki, na wamesikitishwa kwamba uamuzi ulichukuliwa wakati nchi hizo mbili zilikuwa zinaendelea kuimarisha uhusiano kati yao"
"Waziri wa Sheria ameliambia baraza la mawaziri kwamba fedha zilizolipwa na Uganda zitawekwa katika akaunti ya muda ya wizara ya sheria, katika benki ya Congo, na fedha hizo haziwezi kutumiwa hadi zimelipwa kwa ukamilifu na kutumiwa kwa ajili ya mfuko maalum kuwalipa fidia waathirika"
"Ilipokuwa inatoa uamuzi wake mahakama ya ICJ ilieleza kwamba kati ya dola milioni 325, ni dola 225 zitakazotumiwa kuzilipa familia za waliouawa, na dola milioni 40 kulipa hasara za mali na milioni 60 fidia kwa mali asili iliyopotea"
"Facebook Forum"
"Elizabeth alitawazwa kuwa malkia wakati akiwa nchini Kenya mwaka 1952, ziara yake ya kwanza nje ya nchi kama malkia ilikuwa Afrika Kusini"
" Baadaye alisaidia kuiongoza Uingereza katika kuhitimisha utawala wake wa kikoloni barani Afrika, wakati akihamasisha uhusiano mzuri na nchi mpya katika bara hilo"
"Marais wa Ghana, Kenya, Nigeria na Afrika Kusini ni kati ya viongozi wa Afrika waliotuma ujumbe wa maombolezo kufuatia kufariki kwa Malkia wa Uingereza Elizabeth, ambaye alifariki siku ya Alhamisi akiwa na umri wa miaka 96"
"Miaka ya awali ya utawala wa Malkia ilishuhudia kupoteza himaya yake ya koloni huko Afrika"
"Uingereza wakati fulani ilikuwa inazitawala takriban nchi 17 za Afrika, na utawala wa waingereza bado unahusishwa na migogoro, kuchukua kwa nguvu rasilimali asilia na unyakuzi wa ardhi"
"Ikemesit Effiong, mchambuzi wa siasa za kikanda aliyeko Lagos, Nigeria, alisema malkia alirekebisha mahusiano ya nchi yake baada ya kumalizika kwa utawala wa ukoloni katika nchi nyingi za Afrika"
" "
"“Na hasa, Uingereza imejenga na kuendeleza mahusiano mapana ya kiuchumi, kisiasa na utamaduni na nchi nyingi za bara la Afrika"
" Licha ya kuwepo hisia mseto zaidi katika misimamo ya muelekeo wa serikali za nchi nyingi za Kiafrika na Waafrika wengi kwa bara la Ulaya kwa jumla tangu kuanza kwa karne ya 21, mahusiano hayo mengi ya muda mrefu bado yanaendelea,” Effiong alisema"
"Kenya ni moja ya nchi hizo ambazo Uingereza ilizitawala, na baadae Malkia Elizabeth alitangazwa malkia alipokuwa katika ziara nchini Kenya mwaka 1952, baba yake alipokufa wakati akiwa safarini"
"Macharia Munene, mhadhiri wa mahusiano ya kimataifa katika Chuo Kikuu cha Marekani cha Afrika nchini Kenya, alisema kutawazwa kwa malkia kulisaidia kuharakisha nchi hii kujitawala"
"“Huo ulikuwa wakati wa vuguvugu la kisiasa nchini Kenya,” alisema"
" “Kikundi cha Mau Mau kilikuwa kinakaribia kuanzisha mapigano na wapiganaji wake walikuwa wanafuatilia matukio ya Uingereza na hizo ndio hisia zilizojitokeza wakati vita vilipoanza"
" Walichoma miti, walijibu mashambulizi ya Waingereza na wakati akivishwa taji, [Wakenya] walimvika taji msichana wao na kumwita Malkia wa Mau Mau"
"Effiong alisema Malkia Elizabeth alichukua msimamo tofauti na ule wa viongozi wa Uingereza waliomtangulia katika mahusiano yake na Afrika"
"“Malkia Elizabeth alikuwa tofauti sana kwani alikuwa ni mtawala wa kwanza wa kifalme wa Uingereza kwa takriban karne mbili aliyewakilisha kusitisha ukoloni,” alisema, akiongezea kuwa aliwekeza katika uhalali wa ufalme, kama vile katika nchi za Jumuiya ya Madola yenye mahusiano na taasisi za kitamaduni"
"Jumuiya ya Madola yenye mataifa wanachama 56, wengi wao lakini siyo yote yaliwahi kuwa chini ya utawala wa kikoloni wa Uingereza"
" Nchi wanachama wanakutana kuimarisha mahusiano yao na kutatua matatizo ya kimataifa pamoja"
"Malkia alitembelea zaidi ya nchi 20 za Afrika wakati wa utawala wake, alianzia Afrika Kusini"
"Munene alisema malkia alihakikisha anabadilisha taswira ya utawala wa kingereza"
" "
"Facebook Forum"
"Washington — "
"Akizungumza na shirika la habari la Reuters, Hougbedji amesema mazungumzo kati ya nchi yake na Rwanda yanaendelea kuhusu uwezekano wa kupata msaada wa kijeshi bila ya kuwahusisha wanajeshi wa Rwanda"
"Benin na mataifa mengine ya Ghuba ya Guinea, Togo na Ivory Coast yanashuhudia kuongezeka kwa mashambulizi yanayofanywa na wanamgambo wenye uhusiano na makundi ya Al Qaeda na Islamic State, wakati ghasia hizo zikiongezeka kuelekea upande wa ksuini kutoka kanda ya Sahel"
"Houngbedji anasema “nchi yake sawa na Niger na Burkina Faso iko katika majadiliano na serikali ya Rwanda juu ya msaada wa uchukuzi na wataalamu"
”
"Matamshi yake yametolewa baada ya ukurasa wa mtandao wa tasisi yenye makazi yake Paris juu ya masuala ya ujasusi barani Afrika, kuripoti kwamba serikali ya Cotonou iko katika majadiliano ya kupelekwa wanajeshi wa Rwanda ndani ya Benin ili kupambana na wanamgambo wa kislamu"
"Kufuatana na makala hayo ni kwamba mazungumzo yako katika duru ya mwisho na kwamba kundi la kwanza la mamia ya wanajeshi na waatalamu wa Rwanda wanatarajiwa kuwasili Benin mwezi Oktoba"
"Msemaji wa jeshi la Rwanda Ronald Rwivanga amesema hawezi kusema lolote kuhusu kuwepo kwa “ushirikiano wa ulinzi” kati ya Rwanda na Benin"
"Hii si mara ya kwanza kwa Rais Paul Kagame wa Rwanda kuzisaidia nchi za Afrika kupambana na waasi kwani tayari amewapeleka wanajeshi wake nchini Msumbiji, ili kupambana na waasi katika jimbo lenye utajiri wa mafuta la Cabo Delago na amepeleka wanajeshi wake kukabiliana na ghasia huko Jamhuri ya Afrika ya Kati"
"Makala haya inatokana na taarifa za mashirika ya habari ya Reuters na AFP"
"Facebook Forum"
