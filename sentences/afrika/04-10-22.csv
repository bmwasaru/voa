"
 Majeshi ya Marekani yamlenga kiongozi wa al-Shabaab katika shambulizi la Somalia
"
"
Rais Samia awataka mawaziri wapya kufuata maadili ya kazi walizopewa
"
"
Mabomu mawili ya kwenye gari yateguliwa Somalia
"
"
Mlinda amani wa Umoja wa Mataifa auwawa DRC
"
"
Kiongozi wa kijeshi Burkina Faso akimbilia uhamishoni
"
"
Brazil imepiga kura kumpata kiongozi ajaye nchini humo
"
"
Ukraine imesema imechukua udhibiti wa eneo la Lyman
"
"
Burkina Faso: Machafuko yanaendelea kufuatia madai ya mapinduzi ya kijeshi
"
"
Mfalme Charles wa Uingereza hatohudhuria mkutano wa Misri
"
"
Kifo cha Amini: Maandamano, migomo Iran yaingia wiki ya tatu tangu ghasia kuanza
"
"
Majeshi ya Ukraine yaudhibiti tena mji wa Lyman, kituo kikuu cha usafirishaji
"
"
Kimbunga Ian nchini Marekani kinatabiriwa kuingia Virginia
"
"
Daktari raia wa Tanzania amefariki kwa Ebola nchini Uganda
"
"
Somalia na Ethiopia kuiomba UN kuondoa marufuku ya silaha dhidi ya Mogadishu
"
"
Milio ya risasi imesikika Jumamosi siku moja baada ya mapinduzi Burkina Faso
"
"
Maafisa wa usalama Iran wawakamata waandishi, waandamanaji wengi wao wanawake
"
"
Uturuki yapinga hatua ya Russia kukalia kwa mabavu ardhi ya Ukraine
"
"
Uingereza yafafanua aina ya makombora yaliyotumiwa na Russia kuushambulia msafara wa kibinadamu
"
"
Burundi yafungua mipaka yake na Rwanda
"
"
Mwandishi maarufu Zimbabwe apatikana na hatia ya kufanya maandamano
"
"
Milio ya bunduki yasikika  karibu na ikulu ya rais wa Burkinafaso
"
"
Rais wa zamani wa Ufaransa, Francois Hollande, azuru Congo
"
"
Rais wa jumuiya ya Madaktari Uganda aunga mkono mgomo unaofanywa na wafanyakazi wa afya
"
"
Mwili wa Malkia Elizabeth wawasili Edinburgh, Scotland
"
"
Majaji maarufu wa Afrika wawasili Kenya kufuatilia kesi ya kupinga matokeo ya uchaguzi
"
"
Kiongozi wa Russia akiri Kyiv imepata 'mafanikio makubwa'
"
"
Kenya yavunja uhusiano wake wa kidiplomasia na Sahrawi
"
"
Mwenyekiti wa TLP Augustine Mrema afariki dunia
"
"Tathmini ya awali ya kamandi hiyo ni kuwa shambulizi hilo limemuua kiongozi wa al-Shabaab na hakuna raia aliyeuawa au kujeruhiwa"
"Kamandi ya Marekani Afrika inachukua tahadhari kubwa kuepusha vifo vya raia"
" Kuwalinda raia wasio na hatia ambao ni sehemu muhimu ya operesheni za kikosi hiki kuhakikisha usalama zaidi na utulivu Afrika"
"Al-Shabaab ni mtandao mkubwa kabisa na wenye harakati zaidi za al-Qaeda duniani na imethibitisha nia yake na uwezo wake wa kuyashambulia majeshi ya Marekani na inatishia maslahi ya usalama wa Markeani"
" "
"Kamandi ya Marekani Afrika,kikiwa na washirika wake, inaendelea kuchukua hatua kuzuia kikundi hiki cha kigaidi kiovu kupanga na kutekeleza mashambulizi kwa raia"
" "
"Somalia itaendelea kuwa ni kituo muhimu kwa mazingira salama ya Afrika Mashariki"
" Majeshi ya Kamandi ya Marekani Afrika yataendelea kufundisha, kushauri na kutoa vifaa kwa majeshi ya washirika kuwapa nyenzo za kuidhoofisha al-Shabaab"
" "
"Kamandi ya Marekani Afrika itaendelea kutathmini matokeo ya operesheni hii na itatoa taarifa ya ziada kama itkavyohitajika"
" Maelezo kamili kuhusu pande zilizohusika na vifaa vilivyotumika havitatajwa kwa ajili ya kuhakikisha usalama wa operesheni zake"
"Kamandi ya Marekani Afrika, yenye makao yake makuu Stuttgart, Ujerumani, na washirika wake, inapambana na watenda uovu na vitisho vya kimataifa, inakabiliana na majanga, na kuimarisha majeshi ya usalama kwa ajili ya kusukuma mbele maslahi ya taifa la Marekani na kuhamasisha usalama wa kanda, utulivu na mafanikio"
" "
" "
" "
" "
"Facebook Forum"
"Kufuatia uteuzi huu wananchi na wachambuzi wa kisiasa wamekuwa na maoni mchanganyiko juu ya mabadiliko hayo"
"Rais Samia ametoa wito huo Jumatatu asubuhi Ikulu Jijini Dar es Salaam alipokuwa akiwaapisha mawaziri watatu aliyowateua Jumapii usiku"
"Mara baada ya kuwaapisha Rais Samia amewataka viongozi hao kusimama imara katika kutekeleza wajibu wao na kuwa mstari wa mbele katika kuyasimamia majukumu ambayo wameapa kuyatumikia kwa moyo mkunjufu"
"Tangu Rais Samia alipochukua uongozi wa urais wa Tanzania baada ya kifo cha mtangulizi wake hayati John Magufuli hii ni mara ya tatu anafanya mabadiliko madogo katika baraza lake la mawaziri huku wananchi wakiyapokea mabadiliko hayo kwa maoni tofauti"
"Ismail Masudi Mkazi wa Dar es Salaam alipokuwa akizungumza na Sauti ya Amerika amesema mabadiliko yaliyofanywa na Rais Samia yamekuja wakati muafaka huku akiongeza kuwa katika baadhi ya wizara zilizobadilishwa kulikuwa na mapungufu ambayo yalitakiwa kuzibwa mapema kabla ya mambo kuharibika siku za usoni"
"Hata hivyo baadhi ya wananchi wameonyesha kufurahishwa na mabadiliko hayo huku wakionekana kujawa na matumaini na viongozi wapya walioteuliwa lakini bado kwa wananchi wengine wanaona mabadiliko yanayofanywa hayatoshi kuleta utendaji kazi ulio bora ikiwa misingi na miiko ya uongozi haitaonekana"
"Nassoro Kitunda ambaye ni mchambuzi wa masuala ya kisiasa na Mhadhiri msaidizi wa Chuo kikuu cha Kikatoliki Mwenge kilichopo Moshi amesema jambo muhimu kwa Serikali ya Tanzania ni kuhakikisha viongozi wanaochaguliwa kumsaidia Rais wanatekeleza vyema majukumu yao kwa kufuata sera za nchi zinavyotaka, hivyo jambo la kubadili viongozi kila mara haliwezi kuwa ni jema kwa Taifa kama wateule hawatakuwa tayari kusimamia yale yanayohitajiwa na Nchi"
"Rais Samia amewaapisha mawaziri watatu akiwemo Innocent Bashungwa kuwa Waziri wa Ulinzi na Jeshi la Kujenga Taifa, Angellah Kairuki kuwa Waziri wa Nchi, Ofisi ya Rais, Tawala za Mikoa na Serikali za Mitaa pamoja na Dkt"
" Stergomena Tax kuwa Waziri wa Mambo ya Nje na Ushirikiano wa Afrika Mashariki"
"Imetayarishwa na mwandishi wetu Amri Ramadhani, Dar es Salaam, Tanzania"
" "
" "
" "
" "
" "
"Facebook Forum"
"Hilo limetokea kwenye makao makuu ya utawala wa kieneo wa Lamagalay, ambako gavana pamoja na maafisa wengine wa serikali wanafanyia kazi zao"
" Hata hivyo hakuna ripoti za kina zilizotolewa kuhusiana na maafa au majeruhi kufuatia shambulizi hilo"
"Tukio hilo limetokea saa chache baada ya sarikali ya Somalia Jumapili jioni, kutangaza kwamba kiongozi wa ngazi ya juu wa al Shabab aliuwawa katika operesheni kwenye eneo la Haramka katikati mwa Jubaa hapo Octoba mosi"
"Kupitia taarifa , wizara ya habari ilisema kwamba Abdullahi Nadir ambaye ni mmoja wa waanzilishi wa al Shabab aliuwawa wakati wa operesheni ya jeshi la serikali likishirikiana na vikosi vya kimataifa"
" Wakazi wa mji huo katika siku za karibuni wamekuwa kwenye mstari wa mbele katika kupambana na wanamgambo wa al Shabab"
" "
"Facebook Forum"
"Kundi la wanamgambo sita walifika kambi ya operesheni ya kudumu ya Umoja wa Mataifa katika wilaya ya Minembwe, wakidhaniwa wanasalimisha silaha zao kama sehemu ya mpango wa Umoja wa Mataifa"
" Lakini kiongozi wa kundi hilo alianza kufyatua risasi kiholela, jeshi la Pakistan lilisema katika taarifa Jumamosi usiku"
"Mwanajeshi wa Pakistani aliyekuwa mlinzi katika eneo la kusalimisha silaha alipigwa risasi kichwani, ilisema taarifa hiyo"
" Walinda amani wa Pakistan walijibu mara moja, ilisema, bila kutoa maelezo"
"Mwanajeshi huyo aliyejeruhiwa vibaya, aliyetambuliwa tu kama Babar mwenye umri wa miaka 35, alikimbizwa katika kitengo cha matibabu cha karibu cha jeshi la Pakistani lakini alifariki baadaye"
"Umoja wa Mataifa uliwataja watu wenye silaha katika shambulizi la Ijumaa kuwa washukiwa wa wapiganaji wa Twirwa-neho"
" Wanajeshi wa Pakistan walisema wanahusishwa na Banyamulenge, jamii ya Watutsi katika jimbo la mashariki la Kivu Kusini"
"Facebook Forum"
"Luteni Kanali Paul-Henri Sandaogo Damiba ""mwenyewe alitangaza kujiuzulu ili kuepusha makabiliano na madhara makubwa ya kibinadamu na mali"", viongozi wa kidini na jumuiya walisema katika taarifa"
"Ilifuatia makubaliano kati ya mkuu wa kikundi cha utawala wa kijeshi na kiongozi mpya aliyejitangaza, Ibrahim Traore, na viongozi wa kidini na kijamii, waliongeza"
"Vyanzo vya kidiplomasia vya kikanda vilisema Damiba ambaye mwenyewe alichukua mamlaka mwezi wa Januari alikimbilia katika mji mkuu wa Togo Lome siku ya Jumapili kufuatia mapinduzi ya pili katika taifa hilo lisilokuwa na utulivu la Afrika Magharibi mwaka huu"
"Viongozi hao wa kidini na kijamii kwa jumla pia walisema kuwa Damiba aliweka masharti saba ya kuachia madaraka"
"Haya yalijumuisha hakikisho la usalama kwake na washirika wake katika jeshi na kwamba wale wanaochukua mamlaka lazima waheshimu ahadi aliyoitoa kwa kanda ya Afrika Magharibi ya kurejea katika utawala wa kiraia ndani ya miaka miwili"
"Facebook Forum"
"Raia wa Brazil walipiga kura siku ya Jumapili katika duru ya kwanza ya uchaguzi uliokumbwa na mgawanyiko mkubwa nchini mwao katika miongo kadhaa huku mrengo wa kushoto wa Luiz Inacio Lula da Silva ukitarajiwa kumshinda kiongozi aliye madarakani Jair Bolsonaro wa mrengo wa kulia"
"Ukusanyaji wa maoni umemuonyesha Lula da Silva akiongoza kwa miezi kadhaa, lakini Bolsonaro ameashiria huenda akakataa kukubali kushindwa hali inayozua hofu ya mgogoro wa kitaasisi au ghasia za baada ya uchaguzi"
" Ujumbe uliobashiriwa kwenye sanamu ya Kristo Mkombozi wa Rio de Janeiro ulisomeka kabla ya kura hiyo: ""Amani katika Uchaguzi"
""""
"Tafiti nyingi zinampendelea Lula, ambaye alikuwa rais kutoka 2003 hadi 2010, kwa asilimia 10-15"
" Ikiwa atashinda zaidi ya asilimia 50 ya kura halali, ambazo wakusanyaji maoni kadhaa wanaonyesha idadi hiyo inaweza kufikiwa, na hivyo kupata ushindi wa moja kwa moja, na kuacha kura ya duru ya pili"
"Facebook Forum"
"Ukraine imesema Jumapili kuwa imechukua udhibiti kamili wa Lyman, kitovu cha kimkakati cha mashariki iliokuwa sehemu ya eneo ambalo Rais wa Russia Vladimir Putin wiki iliyopita alidai kinyume cha sheria kwamba eneo hilo ni sehemu ya Russia"
"""Lyman imesafishwa,"" Rais wa Ukraine Volodymyr Zelenskyy alitangaza katika kanda fupi ya video kwenye mtandao wake wa Telegram"
"Russia haikutoa tamko lolote Jumapili kuhusu hatima ya Lyman lakini ilisema Jumamosi kwamba wanajeshi wake wanaondoka katika eneo hilo kwa sababu inahofia vikosi vya Ukraine vinakaribia kuwazingira"
" Russia ilikuwa imeuteka Lyman mwezi Mei na iliutumia kama kitovu cha kimkakati na usafirishaji kwa operesheni zake kaskazini mwa mkoa wa Donetsk"
"Russia kuipoteza Lyman lilikuwa pigo kubwa sana katika uwanja wa mapambano tangu vikosi vya Ukraine mwezi uliopita vilipoingia katika mkoa wa Kharkiv kaskazini mashariki mwa Ukraine na kuwarudisha nyuma warussia kuelekea kwenye mpaka wao"
"Facebook Forum"
"Wakati huo huo ghasia zimeendelea kufukuta katika taifa la Afrika Magharibi ambalo limekumbwa na misukosuko kufuatia madai ya mapinduzi ya pili ya kijeshi mwaka 2022"
"Ghasia za karibuni zilianza Ijumaa, wakati maafisa wa ngazi ya chini wa jeshi walipotangaza kuwa wamempindua kiongozi wa serikali ya kijeshi, na kuchochea wasiwasi mkubwa kati ya mataifa yenye nguvu duniani kufuatia machafuko ya karibuni yaliyolikumba eneo la Sahel linalopambana na uasi wa Kiislam unaoendelea kukua"
"Jumamosi jioni, kiongozi wa kijeshi, Paul-Henri Sandaogo Damiba, alisema hana nia ya kuachia madaraka na kuwasihi maafisa hao “warejeshe fahamu zao"
”
"Kiongozi wa kijeshi wa Burkina Faso Paul-Henri Sandaogo Damiba Machi 2, 2022, akiwa mjini Ouagadougou"
"Maoni yake yamekuja muda mfupi baada ya maafisa wa jeshi kupuuzia mapinduzi hayo wakisema ni “mgogoro wa ndani” ya jeshi na kusema kuwa mazungumzo “yanaendelea” kurekebisha hali hiyo"
"Hali ya Mji mkuu iliendelea kuwa ya mvutano usiku kucha, huku waandamanaji walikusanyika katika barabara kuu za mjini Ouagadougou huku helikopta zikiwa zinazunguka juu yao"
"Katika tamko lililosomwa katika televisheni Jumapili, maafisa hao waliodai kufanya mapinduzi walisema walikuwa wameondoa amri ya kutotoka nje ambayo waliiweka na kuitisha mkutano wa wakuu wote wa wizara baadae siku hiyo"
"Maafisa hao walimshutumu Damiba kwa kujificha katika kambi ya jeshi ya utawala wa zamani wa ukoloni wa Ufaransa ili kupanga “kujibu mashambulizi,” tuhuma ambazo yeye na Ufaransa wamezikanusha"
"Siku ya Jumapili, darzeni za wafuasi wa kiongozi mpya wa mapinduzi aliyejitangaza, Ibrahim Traore, walikusanyika kwenye ubalozi wa Ufaransa katika mji mkuu"
"Majeshi ya usalama yalifyatua gesi ya kutoa machozi kutoka ndani ya eneo hilo kuwatawanya waandamanaji baada ya kuwasha moto katika vizuizi nje na kutupa mawe katika jengo hilo, huku wengine wakijaribu kupanda ukuta wa uzio, kulingana na mwandishi wa shirika la habari la AFP aliyekuwepo katika eneo la tukio"
"Hakuna ripoti zozote zilizotolewa hapohapo za watu kujeruhiwa"
"Madai ya mapinduzi ya Ijumaa yalipelekea wimbi la ukosoaji wa kimataifa, ikiwemo Marekani, Umoja wa Afrika, Umoja wa Ulaya na Jumuiya ya kikanda ya ECOWAS"
"Chanzo cha habari hii kinatokana na shirika la habari la AFP"
"Facebook Forum"
"Mfalme Charles wa tatu wa Uingereza hatohudhuria mkutano wa kilele wa viongozi wa dunia wa mabadiliko ya hali ya hewa nchini Misri mwezi ujao, chanzo cha kifalme kimesema Jumapili, wakati mfalme huyo mpya akijiondoa katika majukumu yake ya awali ya kampeni"
"Kasri ya Buckingham ilitafuta ushauri wa serikali kuhusu mkutano wa kilele wa Umoja wa Mataifa wa COP27 na ilikubaliwa kwa kauli moja kwamba haitakuwa sahihi kwa Charles kwenda huko kwa kile ambacho itakuwa ni ziara yake ya kwanza nje ya nchi, kilisema chanzo hicho"
"Hakuna uthibitisho kwamba Charles huenda angehudhuria mkutano huo kabla ya kuwa mfalme mwezi uliopita kufuatia kifo cha mama yake, Malkia Elizabeth, kilisema chanzo hicho"
"Charles alizungumza katika hafla ya ufunguzi wa mkutano wa kilele wa COP26 huko Glasgow mwaka 2021, ambao aliuelezea kama ""hatua ya mwisho"" ya kuuokoa ulimwengu dhidi ya mabadiliko ya hali ya hewa, baada ya malkia kujiondoa kwa ushauri wa madaktari"
"Facebook Forum"
"Maandamano, yaliyochochewa na kifo cha Mahsa Amini, mwenye umri wa miaka 22 kutoka eneo la Kurdistan nchini Iran, yamesambaa na kuonyesha upinzani mkubwa sana kwa mamlaka ya uongozi wa kidini Iran tangu 2019, huku darzeni wakiuawa katika ghasia zilizoenea nchi nzima"
"Watu waliandamana mjini London na Paris na kwingineko siku ya Jumamosi kuwaunga mkono waandamanaji nchini Iran, baadhi yao wakibeba picha za Amini, ambaye alikufa siku ya tatu baada ya kukamatwa na polisi wa maadili wa Jamhuri ya Kiislam kwa “kutovaa inavyotakiwa"
”
"Nchini Iran, picha katika mitandao ya kijamii zilionyesha mikusanyiko ya watu katika miji mikubwa ikiwemo Tehran, Isfahan, Rasht na Shiraz"
"Katika wilaya ya biashara ya Bazaar, mjini Tehran, waandamanaji wanaoipinga serikali walipaza sauti wakisema “tutauawa moja baada ya mwingine kama hatutaungana,” wakati kkwingineko waliweka vizuizi katika barabara kuu wakitumia wavu uliochanwa kutoka katika hifadhi ya katikati ya mji, video zilizosambazwa na akaunti ya Twitter ya Tavsir1500 iliyokuwa na wafuasi wengi zilionyesha"
"Wanafunzi pia waliandamana katika vyuo vikuu mbalimbali"
" Katika Chuo Kikuu cha Tehran, darzeni walikamatwa, Tavsir1500 ilisema"
" Shirika rasmi la habari la Fars lilisema baadhi ya waandamanaji walikamatwa katika uwanja karibu na chuo kikuu"
"Tavsir1500 pia imebandika kile ilichosema ni video iliyopigwa katika milango ya Chuo Kikuu cha Isfahan huku milio ya risasi ilikuwa inasikika"
" Picha nyingine ya video ilionyesha gesi ya kutoa machozi ikifyatuliwa kuelekea chuo kikuu hicho, kulitawanya kundi la watu"
"Shirika la Habari la Reuters halikuweza kuthibitisha ripoti hizo za mitandao ya kijamii"
" "
"Maandamano hayo yalianza siku ya maziko ya Amini Septemba 17 na kuenea katika majimbo 31 ya Iran, ikiwa na tabaka zote za jamii, ikiwemo makabila na dini za waliowachache, wakishiriki na wengi wao wakidai kuangushwa kwa Kiongozi Mkuu Ayatollah Ali Khamenei"
"Shirika la kimataifa la haki za binadamu, Amnesty International, limesema kamatakamata inayofanywa na serikali dhidi ya waandamanaji imepelekea hadi hivi sasa vifo vya watu takriban 52, huku mamia wakiwa wemajeruhiwa"
" Makundi ya haki za binadamu wanasema darzeni ya wanaharakati, wanafunzi na wasanii wamekamatwa"
"Chanzo cha habari hii ni shirika la habari la Reuters"
"Facebook Forum"
"Ukraine ilisema Jumapili ina udhibiti kamili wa mji wa Lyman, kituo cha usafirishaji cha mashariki ambacho kilikuwa ni sehemu ya eneo lililochukuliwa na kutangazwa na Rais wa Russia Vladimir Putini wiki iliyopita kuwa ni eneo lake kinyume cha sheria"
"“Lyman hivi sasa imekombolewa kikamilifu,” Rais wa Ukraine Volodymyr Zelenskyy alitangaza katika ujumbe mfupi wa kanda ya video katika mtandao wake wa Telegram"
"Rais wa Ukraine Volodymyr Zelenskyy"
"Russia haikutoa kauli yoyote Jumapili juu ya hatma ya Lyman lakini ilisema siku ya Jumamosi kuwa majeshi yake yaliondoka kutoka katika eneo hilo kwa sababu walihofia majeshi ya Ukraine yalikuwa yamekaribia kuwazingira"
"Russia iliukamata mji wa Lyman mwezi Mei na waliutumia kama kituo cha usafirishaji na mipango kwa ajili ya operesheni zake huko kaskazini mwa mkoa wa Donetsk"
"Russia kuupoteza mji wa Lyman ilikuwa ni kushindwa vibaya katika vita yake tangu majeshi ya Ukraine mwezi uliopita kuuchukua mkoa wa Kharkiv kaskazini mashariki mwa Ukraine, na kuyasukuma majeshi ya Russia kurudi mpakani kwao"
"Serhiy Haidai, gavana wa mkoa wa Luhansk uliojirani na Donetsk, alisema kuchukuliwa Lyman kunaweza kuwa ni msaada kwa Ukraine kuendelea kuyarejesha maeneo iliyopoteza katika mkoa wake, ambayo Moscow ilitangaza mapema mwezi Julai imeyateka"
"Rais wa Russia Vladimir Putin akihutubia kupitia luninga katika uwanja wa Red Square, huku watu wamekusanyika katika maadhimisho ya kuingizwa mikoa ya Ukraine katika himaya ya Russia, huko Moscow Sept"
" 30, 2022"
"Hatua ya Ukraine kuukamata tena mji wa Lyman imekuja kwa haraka licha ya Putin kutangaza, katika sherehe kubwa huko Kremlin Ijumaa, kuwa serikali yake ilikuwa inatangaza kujiingiza kimabavu katika mikoa minne ya Ukraine, ikiwa ni moja ya tano ya eneo la ardhi ya jirani yake, nchi huru tangu mwaka 1991 ambayo iliwahi kuwa sehemu ya Umoja wa Sovieti"
"Hatua hiyo ya Putin ilikuwa kinyume cha sheria za kimataifa na ililaaniwa kwa kiasi kikubwa na Ukraine, Marekani na washirika wa Magharibi ambao wamekuwa wakiipatia silaha serikali ya Kyiv katika mwezi wake wa saba wa mapambano dhidi y uvamizi wa Moscow"
"Wizara ya Ulinzi ya Uingereza imesema katika ripoti ya upelelezi iliyobandikwa katika Twitter Jumapili kuwa majeshi ya Russia yaliondoka Jumamosi katika maeneo muhimu ya mashariki mwa Ukraine"
"Maeneo hayo yaliyopo katika mji wa Lyman kwenye mkoa wa Donetsk “kuna uwezekano (majeshi hayo) yalikumbwa na maafa makubwa wakati yakiondoka katika njia pekee nje ya mji huo ambao bado uko mikononi mwa Russia"
”
"Taarifa mpya pia zilisema: “Kuondoka kwao kumepelekea wimbi la ukosoaji zaidi wa umma kwa uongozi wa jeshi la Russia kutoka kwa maafisa waandamizi… Kadhalika kupoteza ardhi zaidi katika maeneo yanayokaliwa kimabavu kinyume cha sheria na bila shaka itaongeza ukosoaji wa umma na shinikizo zaidi kwa makamanda waandamizi"
”
"Hatua ya Ukraine kuukamata tena mji wa Lyman kumesababisha wanajeshi wa Russia kukimbia siku moja baada ya Moscow kuingia katika mkoa huo, pamoja na maeneo mengine matatu upande wa mashariki na kusini mashariki mwa Ukraine"
"Wanajeshi wa Ukrainian wakiwa katika mji wa Lyman waliouteka"
"Kanda ya video iliyobandikwa katika mitandao ya kijamii Jumamosi iliwaonyesha wanajeshi wa Ukraine wakiwa nje ya mji huo wakipeperusha bendera, huku mwanajeshi mmoja akisema, “Lyman itakuwa ya Ukraine"
"” Mji huo, ulioko katika kingo za Mto Siversky Donets, ulitekwa na Russia mwezi Mei"
" Tangu wakati huo, kituo chake cha njia ya reli kimetumiwa na Russia kama eneo muhimu la usafirishaji kuwasaidia maelfu ya wanajeshi wake wanaopigana katika mkoa wa Donetsk mashariki mwa Ukraine"
"Wakati huo huo, maafisa wa Ukraine walisema majeshi ya Russia yamewaua takriban watu 20, ikiwemo watoto kumi, katika shambulizi kwa msafara uliokuwa umewabeba watu wanaokimbia kutoka kaskazini mashariki mwa Ukraine"
" Ripoti haikuweza kuthibitishwa na vyanzo huru"
"Shambulizi lililoripotiwa linafuatia kombora lililopigwa kwa msafara mwingine wa raia huko jimbo la Zaporizhzhia Ijumaa ambapo watu 30 waliuawa na wengine kadhaa kujeruhiwa"
"Wizara ya Ulinzi ya Uingereza ilisema Jumamosi kuwa kombora lililotumika katika shambulizi la Ijumaa “inawezekana ni kombora la ulinzi wa anga la masafa marefu limetumiwa kwa shambulizi la ardhini"
”
"Wizara imesema katika ripoti ya upelelezi iliyobandikwa katika Twitter kuwa matumizi ya silaha “yenye thamani kubwa” katika shambulizi la ardhini karibu na Zaporizhzhia “ bila shaka linatokana na msukumo wa uhaba wa silaha, hususan makombora yenye shabaha ya masafa marefu"
”
"Baadhi ya taarifa katika habari hii inatokana na mashirika ya habari ya AP, AFP na Reuters"
" "
"Facebook Forum"
"Majimbo ya Florida, North na South Carolina yanakabiliwa na changamoto kubwa leo Jumamosi kutokana na uharibifu uliofanywa na kimbunga Ian, baada ya moja ya dhoruba kali zaidi kuwahi kushambulia Marekani na kusababisha uharibifu wa mabilioni ya dola pamoja na kuua zaidi ya watu 20"
"Picha mpya kutoka kwa idara ya taifa inayohusika na masuala ya Bahari na Anga zilionyesha nyumba kadhaa za pwani na jengo la mahoteli lililokuwa kwenye mwambao wa Kisiwa cha Sanibel cha Florida zilichukuliwa na maji kutokana na kuongezeka kwa dhoruba Ian"
" Ingawa nyumba nyingi zilikuwa bado zimesimama, zilionekana kuwa na uharibifu wa paa, picha hizo zilionyesha"
"Kimbunga Ian, ambacho sasa ni kimbunga baada ya kitropiki, kilikuwa kinadhoofika lakini bado kinatabiriwa kuleta hali mbaya Jumamosi katika sehemu za majimbo ya North na South Carolina, Virginia na West Virginia, kulingana na kituo cha Kitaifa kinachofuatilia Kimbunga"
"Facebook Forum"
"Daktari raia wa Tanzania anayefanya kazi nchini Uganda aliyeambukizwa Ebola amefariki dunia, mhudumu wa kwanza wa afya aliyefariki kwa ugonjwa huo katika mlipuko wa hivi karibuni nchini humo, waziri wa afya wa Uganda amesema Jumamosi"
"""Nasikitika kutangaza kwamba tumempoteza daktari wetu wa kwanza, Dk"
" Mohammed Ali, raia wa Tanzania, Mwanaume mwenye umri wa miaka 37"" Waziri wa Afya Jane Ruth Aceng, aliandika kwenye ukurasa wake wa Twitter"
"Alisema Ali alifanyiwa vipimo vya Ebola Septemba 26 na kufariki wakati akipokea matibabu katika hospitali moja ya Fort Portal, mji ulioko umbali wa kilomita 300 magharibi mwa mji mkuu Kampala"
"Mamlaka katika taifa hilo la Afrika Mashariki ilitangaza kuzuka kwa homa kali ya virusi vya Ebola Septemba 20 na kusababisha hofu ya mgogoro mkubwa wa kiafya katika nchi hiyo yenye watu milioni 45"
"Hakuna chanjo ya Ebola yenye vimelea aina ya Sudan ambapo maambukizi yake yamezuka hivi karibuni nchini Uganda"
"Wizara ya afya ilisema Ijumaa, kabla ya kifo cha Dr"
" Ali, kwamba ugonjwa huo hadi sasa umewaambukiza watu 35 na kuua watu saba"
"Facebook Forum"
"Katika mwisho wa ziara yake ya siku mbili mjini Addis Ababa, Rais wa Somalia Hassan Sheikh Mohamud alisaini tamko lenye nukta kumi na mwenyeji wake, Waziri Mkuu wa Ethiopia Abiy Ahmed"
"Kuboresha na kuimarisha ushirikiano wa muda mrefu wa pande mbili na uhusiano kati ya nchi hizo mbili na watu wake ulijikita katika kuheshimu mipaka na uhuru wa nchi zote mbili,” tamko lao lilieleza"
"Kipaumbele kitakuwa ni kutaka Somalia kupewa tena uwezo wake wa kununua silaha na kuimarisha ulinzi wa majeshi yake ya usalama"
"“Viongozi wamelitaka Baraza la Usalama la UN kufikiria ombi hilo la serikali ya shirikisho ya Somalia kwa kuiondolea marufuku ya silaha iliyowekewa kwa zaidi miaka 30, ili kuhakikisha Somalia inajitosheleza kwa silaha ili iweze kikamilifu kukabiliana na vitisho vya usalama vinavyofanywa na kundi la kigaidi la Al-Shabaab,” taarifa hiyo ya viongozi hao iliongeza"
"Somalia imepigwa marufuku kununua silaha yenyewe, marufuku ya zamani iliyowekwa mwanzoni mwa miaka ya 1990 ili kuwazuia wababe wa vita kuikamata nchi hiyo wakati wa vita vya wenyewe kwa wenyewe"
"Lakini marufuku hiyo imeongezewa muda katika siku za nyuma, ikibadilika kuwalenga wapiganaji wa Al-Shabaab"
" Hivi leo, Somalia inaweza tu kununua aina fulani ya silaha, na kwa idhini kutoka kamati ya vikwazo ya UNSC"
"Wafadhili na nchi nyingine zinazoisaidia Somalia kulijenga upya jeshi lake wanaweza kutoa msaada wa silaha tu, lakini lazima baraza hilo lijulishwe"
"Wakosoaji wanasema kuwa hili linakinzana na haki ya Somalia kuimarisha majeshi yake ya usalama ikipelekea jeshi hilo kuwa na silaha duni ukilinganisha na wanamgambo wa Shabaab ambao wananunua silaha zenye nguvu zaidi katika soko la magendo"
"Chanzo cha habari hii kinatokana na gazeti la ""The East African"" linalochapishwa nchini Kenya"
" "
"Facebook Forum"
"Haikufahamika mara moja kilichokuwa kikiendelea na hakuna taarifa zozote kutoka kwa kiongozi mpya Kapteni Ibrahim Traore, ambaye aliwekwa na kundi lile lile la maafisa wa jeshi ambao walimsaidia Damiba kutwaa madaraka katika mapinduzi ya Januari 24"
"Siku ya Ijumaa, Traore alionekana kwenye televisheni ya taifa, baada ya siku moja iliyokumbwa na milio ya risasi karibu na kambi ya jeshi, mlipuko karibu na ikulu ya rais na televisheni ya taifa ilizima matangazo"
"Akiwa amezungukwa na wanajeshi, alitangaza serikali kuvunjwa na mipaka kufungwa"
" Haijulikani mahali alipo Damiba"
"Utulivu ulirejea tena mjini Ouagadougou mapema Jumamosi lakini sauti ya risasi zilisikika majira ya mchana na kuonekana kwa msafara wa wanajeshi maalum kulisababisha maduka kufungwa na baadhi ya watu kukimbia kwa ajili ya usalama wao"
"Facebook Forum"
"Mpaka kufikia siku ya Ijumaa, vikundi vya kutetea haki za vyombo vya habari vinavyofuatilia kukamatwa kwa waandishi ambao walikuwa wanaripoti kifo cha Mahsa Amini, 22, na maandamano yanayoendelea wamerekodi kukamatwa kwa waandishi takriban 28"
"Watu wakishiriki katika maandamano dhidi ya utawala wa Kiislam Iran mjini New York, Marekani, Septemba 27, 2022, kulaani kifo cha Mahsa Amini akiwa kituo cha polisi nchini Iran"
"“Katika mgogoro unaoendelea – maandamano kufuatia kifo cha Mahsa Amini – tumeshuhudia ukandamizaji ambao haujawahi kutokea kwa vyombo vya habari, na tunawaona wanawake ndio walengwa wakuu,” Kiran Nazish alisema, mkurugenzi muasisi wa Muungano wa Wanawake Walio Katika Uandishi wa Habari (CFWIJ), taasisi ya mashinani ambayo imejikita kuwatetea waandishi wanawake na LGBTQ"
"Nazish aliiambia VOA kuwa licha ya CFWIJ kuweza kuthibitisha maeneo kadhaa wanayoshikiliwa waandishi, “ hatufahamu ni mamlaka zipi zimewakamata” waandishi wengine"
"Nchini Iran, alisema, “ Waandishi wanafungwa jela na baadae kutoweka"
”
"Kamati ya Kutetea Waandishi wa Habari (CPJ) yenye makao yake New York, ambayo pia inafuatilia ukamataji huo, ilisema kuwa wengi wao wanachukuliwa kutoka majumbani mwao wakati wa usiku na maaskari ambao hawaonyeshi nyaraka zozote za mahakama au hati ya kuwakamata"
" Wengi waliokamatwa hawajafunguliwa mashtaka rasmi"
" "
" "
"Facebook Forum"
"Uturuki, mwanachama wa NATO, imekuwa ikifanya kitendo cha kuleta upatanishi tangu Russia ilipoivamia Ukraine Februari 24"
" Ankara inapinga vikwazo vya Magharibi kwa Russia na ina uhusiano wa karibu na Moscow na Kyiv, jirani zake wa Black Sea"
" Pia imekosoa uvamizi wa Russia na kupeleka ndege zisizotumia rubani ‘drone’ kwa Ukraine"
"Wizara ya Uturuki ilisema Jumamosi kuwa haijtambua uingiliaji kati wa Russia huko Crimea mwaka 2014, na kuongezea kwamba inapinga uamuzi wa Russia kujiingiza katika mikoa minne, Doetsk, Luahnsk, Kherson na Zaporizhzhia"
"“Uamuzi huu, ambao unahusisha ukiukaji mkubwa sana wa misingi ya sheria za kimataifa, hauwezi kukubaliwa hata kidogo,” wizara imesema"
"“Tunasisitiza uungaji mkono wetu kwa suluhisho kwa vita hivi, ambavyo ukali wake unaendelea kukua, kwa kuzingatia amani ya haki itakayopatikana kupitia mazungumzo,” taarifa iliongezea"
"Rais wa Russia Vladimir Putin akihutubia mkutano wa maadhimisho ya majeshi yake kuingia kwa mabavu katika mikoa minne ya Ukraine iliyovamiwa na majeshi ya Russia, huko Moscow Sept"
" 30, 2022"
" Maneno juu ya picha yake yanamaanisha ""Milele Tukopamoja"
""""
"Rais wa Russia Vladimir Putin alitangaza Ijumaa kujiingiza katika mikoa minne, akiahidi Moscow itahsinda katika “operesheni zake maalum za kijeshi” hata wakati ikiklabiliwa na hali mpya isiyo ya kawaida ya kijeshi"
"Tangazo lake limekuja baada ya Russia kufanya kile ilichokiita kura ya maoni katika maeneo inayoyakalia kimabavu nchini Ukraine"
" Serikali za Magharibi na Kyiv ilisema kuwa kura hiyo ilikiuka sheria za kimataifa na ilikuwa kandamizi na isiyokuwa na uwakilishi"
"Marekani, Uingereza na Canada zilitangaza vikwazo vipya ikiwa ni majibu yake kwa hatua za Russia"
"Rais wa Ukraine Volodymyr Zelenskyy alisema Ijumaa nchi yake imewasilisha ombi la haraka la kujiunga na muungano wa NATO na hatafanya mazungumzo ya amani na Russia wakati Putin bado ni rais"
"Facebook Forum"
"Wizara ilisema katika ripoti ya upelelezi iliyobandikwa katika Twitter kwamba matumizi ya “silaha za hali ya juu” katika shambulizi la ardhini karibu na Zaporizhzhia “bila ya shaka limesukumwa na upungufu wa silaha za kawaida, hususan makombora yenye shabaha ya masafa marefu"
”
"Ripoti hiyo ilisema shambulizi lililofanyika Ijumaa katika siku ambayo Rais wa Russia Vladimir Putin alitangaza kujiingiza katika mikoa minne ya Ukraine, ikiwemo Zaporizhzhia, ilipelekea kwa Russia “kuua raia ambao hivi sasa inadai ni raia wake"
"” Takriban watu 23 waliuawa na wengine 28 walijeruhiwa katika shambulizi lililowalenga watu waliokuwa wanatafuta njia ya kuwaokoa ndugu zao kutoka katika eneo lililokuwa linakaliwa kimabavu"
" Takriban watu watatu waliuawa katika shambulizi jingine huko Mykolaiv, huku watu wasiopungua 12 walijeruhiwa"
"“Ni hulka ya kiu cha umwagaji damu!” Rais wa Ukraine Volodymyr Zelenskyy aliandika katika ujumbe wa Telegram"
" “Bila shaka utatoa majibu"
" Kwa kila kifo cha mwananchi wa Ukraine!”"
"Rais wa Ukraine Volodymyr Zelenskyy"
"Siku ya Ijumaa, Putin alitangaza kuingia katika mikoa ya Ukraine, hata pale Ukraine ilipotangaza kuwa jeshi lake lilikuwa linapata mafanikio makubwa upande wa mashariki mwa nchi hiyo"
"“Watu wanaoishi huko Luhansk, Donetsk, mkoa wa Kherson na mkoa wa Zaporizhzhia wanaendelea kuwa ni mashujaa wetu milele, “Putin alisema katika tafrija siku ya Ijumaa huko Kremlin"
"Zelenskyy alijibu katika hotuba yake ya Ijumaa jioni kwa njia ya video akisema, “Tumepata matokeo muhimu upande wa mashariki mwa nchi yetu … kila mtu amesikia kile kinachoendelea huko Lyman"
"Hata pale Putin aliposonga mbele na hatua ya kunyakua maeneo ya Ukraine Ijumaa, majeshi ya Ukraine yaliwazunguka mamia ya wanajeshi wa Russia katika moja ya vituo vikuu vya kuhifadhi silaha upande wa kaskazini mwa Donetsk, karibu na mji wa Lyman"
"Rais wa Russia Vladimir Putin akiungana na wakuu waliochaguliwa na Moscow kutawala katika maeneo ambayo Russia imeingia kwa mabavu"
"Kiongozi aliyewekwa na Russia katika jimbo la Donetsk nchini Ukraine, Denis Pushilin, alikiri kuwa majeshi yake yamepoteza udhibiti kamili wa vijiji viwili vya kaskazini na mashariki mwa Lyman, wakiiacha ngome ya jeshi “ikiwa nusu yake imezingirwa"
”
"Kushindwa katika eneo hilo kutatoa fursa kwa Ukraine kurejesha ardhi kadhaa ambazo Russia hivi sasa inazishikilia"
"Zelenskyy alitangaza mapema Ijumaa kuwa anapeleka maombi ya “haraka” kwa ajili ya kujiunga na NATO"
"Marekani imelaani kitendo cha Russia kukamata ardhi"
" Katika taarifa yake, Rais Joe Biden ameuita ukamataji huo ni wizi"
"“Russia inakiuka sheria za kimataifa, inavunja Mkataba wa Umoja wa Mataifa, na kuonyesha dharau kwa amani ya kimataifa kila pahali,” Biden alisema"
"Marekani imetangaza vikwazo vingine vipya Ijumaa kwa mamia ya makampuni ya Russia na mtu mmoja mmoja"
"Baadhi ya taarifa hii chanzo chake ni mashirika ya habari ya AP, AFP na Reuters"
"Facebook Forum"
"Rwanda ilifungua mipaka yake mapema mwaka huu baada ya kufungwa kwa zaidi ya miaka miwili kufuatia mvutano wa kisiasa kati ya nchi hizo jirani"
"Serikali ya Bujumbura iliendelea kuishtumu Kigali kwa kutowakabidhi kwa vyombo vya sheria vya Burundi watu wanaoshukiwa kushiriki katika njama ya kupindua utawala wa hayati Rais Pierre Nkurunziza tarehe 13 Mei mwaka wa 2015"
"Rwanda iliendelea kueleza kwamba haiwezi kuwafurusha au kuwarejesha nchini mwao, watu waliopewa hifadhi chini ya sheria ya kimataifa inayohusu wakimbizi"
"Ilikuwa furaha tele kwa wasafiri wanaoelekea Rwanda kutoka Burundi ambao wameingia kwa mara ya kwanza nchini Rwanda tangu mwaka wa 2020 bila kuomba ruhusa maalum kutoka kwa wizara ya mambo ya ndani ya Burundi, kulingana na mwandishi wa habari wa Idhaa ya Kirundi na Kinyarwanda ya Sauti ya Amerika mjini Kigali"
"Ilikuwa pia habari njema kwa wakazi wanaoishi katika mikoa ya Burundi inayopakana na Rwanda, hasa wafanyabiashara wadogo wadogo, ambao wamekuwa wakilakamika kwamba hatua ya kufunga mipaka iliwaathiri sana na kusababisha umaskini katika familia zao"
"Viongozi wa Burundi na Rwanda wamesikika mara kadhaa wakisema kwamba wako tayari kufufua tena uhusiano kati ya nchi zao"
"Mawaziri wa mambo ya nje wa Rwanda na Burundi walikutana zaidi ya mara mbili katika ziara rasmi, hata maafisa wa usalama walikutana mara kadhaa eneo la mpakani kujadili namna ya kuimarisha usalama kati ya nchi hizo mbili"
"Wachambuzi wa masuala ya kidiplomasia wanasema mvutano kati ya majirani hao wawili utamalizika kabisa, wakati ma rais wa Burundi Evariste Ndayishimiye na wa Rwanda Paul Kagame watakapokutana ana kwa ana na kuafikiana kumaliza tofauti kati ya nchi zao"
" "
"Facebook Forum"
"Dangarembga na mshtakiwa mwenzake Julie Barnes, ambaye pia alipatikana na hatia, walikuwa wameshtakiwa kwa kushiriki katika mkutano wa hadhara kwa nia ya kuchochea ghasia za umma wakati wa kuvunja itifaki za COVID-19, baada ya kufanya maandamano mnamo Julai 2020"
"Wawili hao walitozwa faini ya dola 70,000 za Zimbabwe na kupokea hukumu iliyosimamishwa, mradi hawatatenda kosa kama hilo katika siku zijazo"
"Mkosoaji mkali wa serikali ya Rais Emmerson Mnangagwa ambaye amekuwa akipigana kwa miaka mingi dhidi ya ufisadi na kutaka mageuzi, Dangarembga alikuwa ameshikilia wakati wa kesi hiyo kwamba Wazimbabwe wana haki ya kuandamana"
"Wawili hao walinuia kuchochea ghasia na washtakiwa wamepatikana na hatia kama walivyoshtakiwa,hakimu wa Harare Barbara Mateko alisema"
" "
"Facebook Forum"
"Katika ujumbe kwenye ukurasi wa Facebook wa Ikulu kiongozi huyo anasema kulitokea hali ya kutatanisha baada ya kundi la wanajeshi kufanya uasi ndani ya kambi kuu"
"Damiba anasema mazungumzo yanaendelea kurudisha hali ya utulivu"
"Hata hivyo wanajeshi wanaonekana wakishika zamu kando ya njia inayoelekea kwenye nyumba ya rais na kuzuia watu kuingia kwenye majengo ya serikali na kituo cha televisheni ya taifa, ambayo ilikuwa imesitisha matangazo kulingana na shirika la habari la Reuters"
"Haijabainika bado kama hili lilikuwa jaribio la mapinduzi lakini lilikuwa na ishara zote za unyakuzi mwingine wa mamlaka ambao umekumba nchi za Afrika Magharibi na Kati katika kipindi cha miaka miwili iliyopita"
"Kikosi cha kijeshi kinachoongozwa na Kanali Paul-Henri Sandaogo Damiba kilichukua mamlaka Burkina Faso kutokana na mapinduzi ya Januari 24"
"Mapinduzi hayo yalisherehekewa kwa kiasi kikubwa na raia waliochoshwa na serikali ya kiraia ya Rais wa zamani Roch Kabore ambayo haikuweza kuwadhibiti wapiganaji wa Kiislamu ambao wameua maelfu ya raia katika miaka ya hivi karibuni na kuteka maeneo makubwa ya kaskazini na mashariki"
"Katika taarifa yake ya kwanza baada ya mapinduzi ya Januari, Damiba, ambaye mara nyingi huonekana hadharani katika sare za kijeshi na miwani ya jua aliahidi kurejesha usalama"
"Lakini mashambulizi katika nchi hiyo maskini ya Afrika Magharibi yamezidi kuwa mbaya na jeshi liko katika hali mbaya"
" Watu wa kawaida ambao walimpa Damiba uungwaji mkono mwezi Januari, wamekasirishwa na ukosefu wa maendeleo, vyanzo vya usalama vinasema"
"Facebook Forum"
"Katika kauli zake mjini Kinshasa alikoanzia na kisha kuelekea Bukavu, Hollande alionyesha nia ya kuona mipango ya kidiplomasia iliyoanzishwa hivi karibuni na Ufaransa katika ukanda wa maziwa makuu katika kukomesha uingiliaji wa nje, inatekelezwa"
"Kiongozi huyo amesema anaamini kwamba kufikia sasa muungano wa vikosi vya ujumbe wa Umoja wa mataifa nchini Congo, Monusco, pamoja na vifaa vyao, si kamilifu na kwa hivyo angependa viimarishwe, ili vifanye kazi kama inavyo stahili, katika kupambana na makundi yenye silaha"
"Jumatano, Hollande akiandamana na mkewe Julie Gayet, pamoja daktari mashuhuri Denis Mukwege, walizindua jengo la huduma mpya ya upasuaji katika hospitali yake ya Panzi"
"Wakati huo huo, wahanga wa dhuluma za ngono na ubakaji wanaopokea matibabu katika hospitali hiyo, walipata fursa ya kueleza masaibu yao kwa Hollande"
"Hayo yanajiri wakati baadhi ya asasi za kiraia zinapanga kufanya maandamano Alhamisi, mjini Bukavu kudai ukombozi wa mji mdogo wa Bunagana kutoka mikononi mwa waasi wa M23"
"Facebook Forum"
Dr
"Sam Oledo rais wa chama cha wafanyakazi nchini humo amesema wakati madaktari wako tayari kufanya kazi zao lakini wanahitaji kuwa salama kwanza"
" “ wafanyakazi wa afya wamevunjika moyo na wana wasiwasi"
" Wote walioko katika eneo la kufanyia kazi kwenye Ebola lazima wawe na vifaa vya kulinda usalama wao"
"” Idadi ya vifo kutoka na mlipuko wa Ebola nchini Humo imefikia 23 maafisa wa afya wamesema"
"Bwana Emmanuel Ainebyoona , afisa wa habari mwandamizi amesema ripoti inaonyesha hali ya sasa kwamba kati ya watu 36 wanaodhaniwa wameambukizwa na Ebola, ni 18 hadi sasa wamepata uhakika wana virusi na kesi 18 hazijathibitishwa "
"Wakati huo huo jamhuri ya kidemokrasia ya congo ilitangaza kwamba hakuna tena Ebola Mashariki mwa jimbo la kivu kaskazini , Waziri wa afya Jean- Jacquues mbungani Mbanga alisema katika taarifa jumanne"
"Mlipuko wa 15 katika taifa hilo la Afrika ya kati umezuka wakati kesi mpya ya virusi hivyo vinavyouwa vilithibitishwa Mashariki mwa mji wa Beni Augusti 22"
"Facebook Forum"
