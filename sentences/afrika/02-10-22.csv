"
Kimbunga Ian nchini Marekani kinatabiriwa kuingia Virginia
"
"
Daktari raia wa Tanzania amefariki kwa Ebola nchini Uganda
"
"
Somalia na Ethiopia kuiomba UN kuondoa marufuku ya silaha dhidi ya Mogadishu
"
"
Milio ya risasi imesikika Jumamosi siku moja baada ya mapinduzi Burkina Faso
"
"
Maafisa wa usalama Iran wawakamata waandishi, waandamanaji wengi wao wanawake
"
"
Uturuki yapinga hatua ya Russia kukalia kwa mabavu ardhi ya Ukraine
"
"
Uingereza yafafanua aina ya makombora yaliyotumiwa na Russia kuushambulia msafara wa kibinadamu
"
"
Burundi yafungua mipaka yake na Rwanda
"
"
Mwandishi maarufu Zimbabwe apatikana na hatia ya kufanya maandamano
"
"
Milio ya bunduki yasikika  karibu na ikulu ya rais wa Burkinafaso
"
"
Rais wa zamani wa Ufaransa, Francois Hollande, azuru Congo
"
"
Rais wa jumuiya ya Madaktari Uganda aunga mkono mgomo unaofanywa na wafanyakazi wa afya
"
"
UN yasema kundi la wakimbizi wa DRC waliokuwa Zambia wamerejea makwao
"
"
Jacob Zuma asema yuko tayari kurudi kwenye siasa licha ya tuhuma za rushwa
"
"
Upigaji kura wafanyika katika maeneo manne  ya Ukraine
"
"
Niger yasitisha kwa muda idhini ya kusafirisha mafuta Mali
"
"
Kesi ya kamanda wa zamani wa waasi Jamhuri ya Afrika ya Kati yaanza ICC
"
"
Kipchoge avunja rekodi nyingine ya dunia
"
"
Maafisa wa IMF kwenda Ghana
"
"
Somaliland yaahirisha uchaguzi wake wa urais  hadi mwaka ujao
"
"
Mwanajeshi mmoja auawa na sita wajeruhiwa katika shambulio la bomu Somalia
"
"
Polisi wanane wa Tunisia wahukumiwa vifungo vya jela kwa kuhatarisha usalama wa umma
"
"
Mgomo wa waongoza ndege Afrika Magharibi na Kati wasitishwa kwa muda
"
"
Mwili wa Malkia Elizabeth wawasili Edinburgh, Scotland
"
"
Majaji maarufu wa Afrika wawasili Kenya kufuatilia kesi ya kupinga matokeo ya uchaguzi
"
"
Kenya yavunja uhusiano wake wa kidiplomasia na Sahrawi
"
"
Kiongozi wa Russia akiri Kyiv imepata 'mafanikio makubwa'
"
"
Mwenyekiti wa TLP Augustine Mrema afariki dunia
"
"Majimbo ya Florida, North na South Carolina yanakabiliwa na changamoto kubwa leo Jumamosi kutokana na uharibifu uliofanywa na kimbunga Ian, baada ya moja ya dhoruba kali zaidi kuwahi kushambulia Marekani na kusababisha uharibifu wa mabilioni ya dola pamoja na kuua zaidi ya watu 20"
"Picha mpya kutoka kwa idara ya taifa inayohusika na masuala ya Bahari na Anga zilionyesha nyumba kadhaa za pwani na jengo la mahoteli lililokuwa kwenye mwambao wa Kisiwa cha Sanibel cha Florida zilichukuliwa na maji kutokana na kuongezeka kwa dhoruba Ian"
" Ingawa nyumba nyingi zilikuwa bado zimesimama, zilionekana kuwa na uharibifu wa paa, picha hizo zilionyesha"
"Kimbunga Ian, ambacho sasa ni kimbunga baada ya kitropiki, kilikuwa kinadhoofika lakini bado kinatabiriwa kuleta hali mbaya Jumamosi katika sehemu za majimbo ya North na South Carolina, Virginia na West Virginia, kulingana na kituo cha Kitaifa kinachofuatilia Kimbunga"
"Facebook Forum"
"Daktari raia wa Tanzania anayefanya kazi nchini Uganda aliyeambukizwa Ebola amefariki dunia, mhudumu wa kwanza wa afya aliyefariki kwa ugonjwa huo katika mlipuko wa hivi karibuni nchini humo, waziri wa afya wa Uganda amesema Jumamosi"
"""Nasikitika kutangaza kwamba tumempoteza daktari wetu wa kwanza, Dk"
" Mohammed Ali, raia wa Tanzania, Mwanaume mwenye umri wa miaka 37"" Waziri wa Afya Jane Ruth Aceng, aliandika kwenye ukurasa wake wa Twitter"
"Alisema Ali alifanyiwa vipimo vya Ebola Septemba 26 na kufariki wakati akipokea matibabu katika hospitali moja ya Fort Portal, mji ulioko umbali wa kilomita 300 magharibi mwa mji mkuu Kampala"
"Mamlaka katika taifa hilo la Afrika Mashariki ilitangaza kuzuka kwa homa kali ya virusi vya Ebola Septemba 20 na kusababisha hofu ya mgogoro mkubwa wa kiafya katika nchi hiyo yenye watu milioni 45"
"Hakuna chanjo ya Ebola yenye vimelea aina ya Sudan ambapo maambukizi yake yamezuka hivi karibuni nchini Uganda"
"Wizara ya afya ilisema Ijumaa, kabla ya kifo cha Dr"
" Ali, kwamba ugonjwa huo hadi sasa umewaambukiza watu 35 na kuua watu saba"
"Facebook Forum"
"Katika mwisho wa ziara yake ya siku mbili mjini Addis Ababa, Rais wa Somalia Hassan Sheikh Mohamud alisaini tamko lenye nukta kumi na mwenyeji wake, Waziri Mkuu wa Ethiopia Abiy Ahmed"
"Kuboresha na kuimarisha ushirikiano wa muda mrefu wa pande mbili na uhusiano kati ya nchi hizo mbili na watu wake ulijikita katika kuheshimu mipaka na uhuru wa nchi zote mbili,” tamko lao lilieleza"
"Kipaumbele kitakuwa ni kutaka Somalia kupewa tena uwezo wake wa kununua silaha na kuimarisha ulinzi wa majeshi yake ya usalama"
"“Viongozi wamelitaka Baraza la Usalama la UN kufikiria ombi hilo la serikali ya shirikisho ya Somalia kwa kuiondolea marufuku ya silaha iliyowekewa kwa zaidi miaka 30, ili kuhakikisha Somalia inajitosheleza kwa silaha ili iweze kikamilifu kukabiliana na vitisho vya usalama vinavyofanywa na kundi la kigaidi la Al-Shabaab,” taarifa hiyo ya viongozi hao iliongeza"
"Somalia imepigwa marufuku kununua silaha yenyewe, marufuku ya zamani iliyowekwa mwanzoni mwa miaka ya 1990 ili kuwazuia wababe wa vita kuikamata nchi hiyo wakati wa vita vya wenyewe kwa wenyewe"
"Lakini marufuku hiyo imeongezewa muda katika siku za nyuma, ikibadilika kuwalenga wapiganaji wa Al-Shabaab"
" Hivi leo, Somalia inaweza tu kununua aina fulani ya silaha, na kwa idhini kutoka kamati ya vikwazo ya UNSC"
"Wafadhili na nchi nyingine zinazoisaidia Somalia kulijenga upya jeshi lake wanaweza kutoa msaada wa silaha tu, lakini lazima baraza hilo lijulishwe"
"Wakosoaji wanasema kuwa hili linakinzana na haki ya Somalia kuimarisha majeshi yake ya usalama ikipelekea jeshi hilo kuwa na silaha duni ukilinganisha na wanamgambo wa Shabaab ambao wananunua silaha zenye nguvu zaidi katika soko la magendo"
"Chanzo cha habari hii kinatokana na gazeti la ""The East African"" linalochapishwa nchini Kenya"
" "
"Facebook Forum"
"Haikufahamika mara moja kilichokuwa kikiendelea na hakuna taarifa zozote kutoka kwa kiongozi mpya Kapteni Ibrahim Traore, ambaye aliwekwa na kundi lile lile la maafisa wa jeshi ambao walimsaidia Damiba kutwaa madaraka katika mapinduzi ya Januari 24"
"Siku ya Ijumaa, Traore alionekana kwenye televisheni ya taifa, baada ya siku moja iliyokumbwa na milio ya risasi karibu na kambi ya jeshi, mlipuko karibu na ikulu ya rais na televisheni ya taifa ilizima matangazo"
"Akiwa amezungukwa na wanajeshi, alitangaza serikali kuvunjwa na mipaka kufungwa"
" Haijulikani mahali alipo Damiba"
"Utulivu ulirejea tena mjini Ouagadougou mapema Jumamosi lakini sauti ya risasi zilisikika majira ya mchana na kuonekana kwa msafara wa wanajeshi maalum kulisababisha maduka kufungwa na baadhi ya watu kukimbia kwa ajili ya usalama wao"
"Facebook Forum"
"Mpaka kufikia siku ya Ijumaa, vikundi vya kutetea haki za vyombo vya habari vinavyofuatilia kukamatwa kwa waandishi ambao walikuwa wanaripoti kifo cha Mahsa Amini, 22, na maandamano yanayoendelea wamerekodi kukamatwa kwa waandishi takriban 28"
"Watu wakishiriki katika maandamano dhidi ya utawala wa Kiislam Iran mjini New York, Marekani, Septemba 27, 2022, kulaani kifo cha Mahsa Amini akiwa kituo cha polisi nchini Iran"
"“Katika mgogoro unaoendelea – maandamano kufuatia kifo cha Mahsa Amini – tumeshuhudia ukandamizaji ambao haujawahi kutokea kwa vyombo vya habari, na tunawaona wanawake ndio walengwa wakuu,” Kiran Nazish alisema, mkurugenzi muasisi wa Muungano wa Wanawake Walio Katika Uandishi wa Habari (CFWIJ), taasisi ya mashinani ambayo imejikita kuwatetea waandishi wanawake na LGBTQ"
"Nazish aliiambia VOA kuwa licha ya CFWIJ kuweza kuthibitisha maeneo kadhaa wanayoshikiliwa waandishi, “ hatufahamu ni mamlaka zipi zimewakamata” waandishi wengine"
"Nchini Iran, alisema, “ Waandishi wanafungwa jela na baadae kutoweka"
”
"Kamati ya Kutetea Waandishi wa Habari (CPJ) yenye makao yake New York, ambayo pia inafuatilia ukamataji huo, ilisema kuwa wengi wao wanachukuliwa kutoka majumbani mwao wakati wa usiku na maaskari ambao hawaonyeshi nyaraka zozote za mahakama au hati ya kuwakamata"
" Wengi waliokamatwa hawajafunguliwa mashtaka rasmi"
" "
" "
"Facebook Forum"
"Uturuki, mwanachama wa NATO, imekuwa ikifanya kitendo cha kuleta upatanishi tangu Russia ilipoivamia Ukraine Februari 24"
" Ankara inapinga vikwazo vya Magharibi kwa Russia na ina uhusiano wa karibu na Moscow na Kyiv, jirani zake wa Black Sea"
" Pia imekosoa uvamizi wa Russia na kupeleka ndege zisizotumia rubani ‘drone’ kwa Ukraine"
"Wizara ya Uturuki ilisema Jumamosi kuwa haijtambua uingiliaji kati wa Russia huko Crimea mwaka 2014, na kuongezea kwamba inapinga uamuzi wa Russia kujiingiza katika mikoa minne, Doetsk, Luahnsk, Kherson na Zaporizhzhia"
"“Uamuzi huu, ambao unahusisha ukiukaji mkubwa sana wa misingi ya sheria za kimataifa, hauwezi kukubaliwa hata kidogo,” wizara imesema"
"“Tunasisitiza uungaji mkono wetu kwa suluhisho kwa vita hivi, ambavyo ukali wake unaendelea kukua, kwa kuzingatia amani ya haki itakayopatikana kupitia mazungumzo,” taarifa iliongezea"
"Rais wa Russia Vladimir Putin akihutubia mkutano wa maadhimisho ya majeshi yake kuingia kwa mabavu katika mikoa minne ya Ukraine iliyovamiwa na majeshi ya Russia, huko Moscow Sept"
" 30, 2022"
" Maneno juu ya picha yake yanamaanisha ""Milele Tukopamoja"
""""
"Rais wa Russia Vladimir Putin alitangaza Ijumaa kujiingiza katika mikoa minne, akiahidi Moscow itahsinda katika “operesheni zake maalum za kijeshi” hata wakati ikiklabiliwa na hali mpya isiyo ya kawaida ya kijeshi"
"Tangazo lake limekuja baada ya Russia kufanya kile ilichokiita kura ya maoni katika maeneo inayoyakalia kimabavu nchini Ukraine"
" Serikali za Magharibi na Kyiv ilisema kuwa kura hiyo ilikiuka sheria za kimataifa na ilikuwa kandamizi na isiyokuwa na uwakilishi"
"Marekani, Uingereza na Canada zilitangaza vikwazo vipya ikiwa ni majibu yake kwa hatua za Russia"
"Rais wa Ukraine Volodymyr Zelenskyy alisema Ijumaa nchi yake imewasilisha ombi la haraka la kujiunga na muungano wa NATO na hatafanya mazungumzo ya amani na Russia wakati Putin bado ni rais"
"Facebook Forum"
"Wizara ilisema katika ripoti ya upelelezi iliyobandikwa katika Twitter kwamba matumizi ya “silaha za hali ya juu” katika shambulizi la ardhini karibu na Zaporizhzhia “bila ya shaka limesukumwa na upungufu wa silaha za kawaida, hususan makombora yenye shabaha ya masafa marefu"
”
"Ripoti hiyo ilisema shambulizi lililofanyika Ijumaa katika siku ambayo Rais wa Russia Vladimir Putin alitangaza kujiingiza katika mikoa minne ya Ukraine, ikiwemo Zaporizhzhia, ilipelekea kwa Russia “kuua raia ambao hivi sasa inadai ni raia wake"
"” Takriban watu 23 waliuawa na wengine 28 walijeruhiwa katika shambulizi lililowalenga watu waliokuwa wanatafuta njia ya kuwaokoa ndugu zao kutoka katika eneo lililokuwa linakaliwa kimabavu"
" Takriban watu watatu waliuawa katika shambulizi jingine huko Mykolaiv, huku watu wasiopungua 12 walijeruhiwa"
"“Ni hulka ya kiu cha umwagaji damu!” Rais wa Ukraine Volodymyr Zelenskyy aliandika katika ujumbe wa Telegram"
" “Bila shaka utatoa majibu"
" Kwa kila kifo cha mwananchi wa Ukraine!”"
"Rais wa Ukraine Volodymyr Zelenskyy"
"Siku ya Ijumaa, Putin alitangaza kuingia katika mikoa ya Ukraine, hata pale Ukraine ilipotangaza kuwa jeshi lake lilikuwa linapata mafanikio makubwa upande wa mashariki mwa nchi hiyo"
"“Watu wanaoishi huko Luhansk, Donetsk, mkoa wa Kherson na mkoa wa Zaporizhzhia wanaendelea kuwa ni mashujaa wetu milele, “Putin alisema katika tafrija siku ya Ijumaa huko Kremlin"
"Zelenskyy alijibu katika hotuba yake ya Ijumaa jioni kwa njia ya video akisema, “Tumepata matokeo muhimu upande wa mashariki mwa nchi yetu … kila mtu amesikia kile kinachoendelea huko Lyman"
"Hata pale Putin aliposonga mbele na hatua ya kunyakua maeneo ya Ukraine Ijumaa, majeshi ya Ukraine yaliwazunguka mamia ya wanajeshi wa Russia katika moja ya vituo vikuu vya kuhifadhi silaha upande wa kaskazini mwa Donetsk, karibu na mji wa Lyman"
"Rais wa Russia Vladimir Putin akiungana na wakuu waliochaguliwa na Moscow kutawala katika maeneo ambayo Russia imeingia kwa mabavu"
"Kiongozi aliyewekwa na Russia katika jimbo la Donetsk nchini Ukraine, Denis Pushilin, alikiri kuwa majeshi yake yamepoteza udhibiti kamili wa vijiji viwili vya kaskazini na mashariki mwa Lyman, wakiiacha ngome ya jeshi “ikiwa nusu yake imezingirwa"
”
"Kushindwa katika eneo hilo kutatoa fursa kwa Ukraine kurejesha ardhi kadhaa ambazo Russia hivi sasa inazishikilia"
"Zelenskyy alitangaza mapema Ijumaa kuwa anapeleka maombi ya “haraka” kwa ajili ya kujiunga na NATO"
"Marekani imelaani kitendo cha Russia kukamata ardhi"
" Katika taarifa yake, Rais Joe Biden ameuita ukamataji huo ni wizi"
"“Russia inakiuka sheria za kimataifa, inavunja Mkataba wa Umoja wa Mataifa, na kuonyesha dharau kwa amani ya kimataifa kila pahali,” Biden alisema"
"Marekani imetangaza vikwazo vingine vipya Ijumaa kwa mamia ya makampuni ya Russia na mtu mmoja mmoja"
"Baadhi ya taarifa hii chanzo chake ni mashirika ya habari ya AP, AFP na Reuters"
"Facebook Forum"
"Rwanda ilifungua mipaka yake mapema mwaka huu baada ya kufungwa kwa zaidi ya miaka miwili kufuatia mvutano wa kisiasa kati ya nchi hizo jirani"
"Serikali ya Bujumbura iliendelea kuishtumu Kigali kwa kutowakabidhi kwa vyombo vya sheria vya Burundi watu wanaoshukiwa kushiriki katika njama ya kupindua utawala wa hayati Rais Pierre Nkurunziza tarehe 13 Mei mwaka wa 2015"
"Rwanda iliendelea kueleza kwamba haiwezi kuwafurusha au kuwarejesha nchini mwao, watu waliopewa hifadhi chini ya sheria ya kimataifa inayohusu wakimbizi"
"Ilikuwa furaha tele kwa wasafiri wanaoelekea Rwanda kutoka Burundi ambao wameingia kwa mara ya kwanza nchini Rwanda tangu mwaka wa 2020 bila kuomba ruhusa maalum kutoka kwa wizara ya mambo ya ndani ya Burundi, kulingana na mwandishi wa habari wa Idhaa ya Kirundi na Kinyarwanda ya Sauti ya Amerika mjini Kigali"
"Ilikuwa pia habari njema kwa wakazi wanaoishi katika mikoa ya Burundi inayopakana na Rwanda, hasa wafanyabiashara wadogo wadogo, ambao wamekuwa wakilakamika kwamba hatua ya kufunga mipaka iliwaathiri sana na kusababisha umaskini katika familia zao"
"Viongozi wa Burundi na Rwanda wamesikika mara kadhaa wakisema kwamba wako tayari kufufua tena uhusiano kati ya nchi zao"
"Mawaziri wa mambo ya nje wa Rwanda na Burundi walikutana zaidi ya mara mbili katika ziara rasmi, hata maafisa wa usalama walikutana mara kadhaa eneo la mpakani kujadili namna ya kuimarisha usalama kati ya nchi hizo mbili"
"Wachambuzi wa masuala ya kidiplomasia wanasema mvutano kati ya majirani hao wawili utamalizika kabisa, wakati ma rais wa Burundi Evariste Ndayishimiye na wa Rwanda Paul Kagame watakapokutana ana kwa ana na kuafikiana kumaliza tofauti kati ya nchi zao"
" "
"Facebook Forum"
"Dangarembga na mshtakiwa mwenzake Julie Barnes, ambaye pia alipatikana na hatia, walikuwa wameshtakiwa kwa kushiriki katika mkutano wa hadhara kwa nia ya kuchochea ghasia za umma wakati wa kuvunja itifaki za COVID-19, baada ya kufanya maandamano mnamo Julai 2020"
"Wawili hao walitozwa faini ya dola 70,000 za Zimbabwe na kupokea hukumu iliyosimamishwa, mradi hawatatenda kosa kama hilo katika siku zijazo"
"Mkosoaji mkali wa serikali ya Rais Emmerson Mnangagwa ambaye amekuwa akipigana kwa miaka mingi dhidi ya ufisadi na kutaka mageuzi, Dangarembga alikuwa ameshikilia wakati wa kesi hiyo kwamba Wazimbabwe wana haki ya kuandamana"
"Wawili hao walinuia kuchochea ghasia na washtakiwa wamepatikana na hatia kama walivyoshtakiwa,hakimu wa Harare Barbara Mateko alisema"
" "
"Facebook Forum"
"Katika ujumbe kwenye ukurasi wa Facebook wa Ikulu kiongozi huyo anasema kulitokea hali ya kutatanisha baada ya kundi la wanajeshi kufanya uasi ndani ya kambi kuu"
"Damiba anasema mazungumzo yanaendelea kurudisha hali ya utulivu"
"Hata hivyo wanajeshi wanaonekana wakishika zamu kando ya njia inayoelekea kwenye nyumba ya rais na kuzuia watu kuingia kwenye majengo ya serikali na kituo cha televisheni ya taifa, ambayo ilikuwa imesitisha matangazo kulingana na shirika la habari la Reuters"
"Haijabainika bado kama hili lilikuwa jaribio la mapinduzi lakini lilikuwa na ishara zote za unyakuzi mwingine wa mamlaka ambao umekumba nchi za Afrika Magharibi na Kati katika kipindi cha miaka miwili iliyopita"
"Kikosi cha kijeshi kinachoongozwa na Kanali Paul-Henri Sandaogo Damiba kilichukua mamlaka Burkina Faso kutokana na mapinduzi ya Januari 24"
"Mapinduzi hayo yalisherehekewa kwa kiasi kikubwa na raia waliochoshwa na serikali ya kiraia ya Rais wa zamani Roch Kabore ambayo haikuweza kuwadhibiti wapiganaji wa Kiislamu ambao wameua maelfu ya raia katika miaka ya hivi karibuni na kuteka maeneo makubwa ya kaskazini na mashariki"
"Katika taarifa yake ya kwanza baada ya mapinduzi ya Januari, Damiba, ambaye mara nyingi huonekana hadharani katika sare za kijeshi na miwani ya jua aliahidi kurejesha usalama"
"Lakini mashambulizi katika nchi hiyo maskini ya Afrika Magharibi yamezidi kuwa mbaya na jeshi liko katika hali mbaya"
" Watu wa kawaida ambao walimpa Damiba uungwaji mkono mwezi Januari, wamekasirishwa na ukosefu wa maendeleo, vyanzo vya usalama vinasema"
"Facebook Forum"
"Katika kauli zake mjini Kinshasa alikoanzia na kisha kuelekea Bukavu, Hollande alionyesha nia ya kuona mipango ya kidiplomasia iliyoanzishwa hivi karibuni na Ufaransa katika ukanda wa maziwa makuu katika kukomesha uingiliaji wa nje, inatekelezwa"
"Kiongozi huyo amesema anaamini kwamba kufikia sasa muungano wa vikosi vya ujumbe wa Umoja wa mataifa nchini Congo, Monusco, pamoja na vifaa vyao, si kamilifu na kwa hivyo angependa viimarishwe, ili vifanye kazi kama inavyo stahili, katika kupambana na makundi yenye silaha"
"Jumatano, Hollande akiandamana na mkewe Julie Gayet, pamoja daktari mashuhuri Denis Mukwege, walizindua jengo la huduma mpya ya upasuaji katika hospitali yake ya Panzi"
"Wakati huo huo, wahanga wa dhuluma za ngono na ubakaji wanaopokea matibabu katika hospitali hiyo, walipata fursa ya kueleza masaibu yao kwa Hollande"
"Hayo yanajiri wakati baadhi ya asasi za kiraia zinapanga kufanya maandamano Alhamisi, mjini Bukavu kudai ukombozi wa mji mdogo wa Bunagana kutoka mikononi mwa waasi wa M23"
"Facebook Forum"
Dr
"Sam Oledo rais wa chama cha wafanyakazi nchini humo amesema wakati madaktari wako tayari kufanya kazi zao lakini wanahitaji kuwa salama kwanza"
" “ wafanyakazi wa afya wamevunjika moyo na wana wasiwasi"
" Wote walioko katika eneo la kufanyia kazi kwenye Ebola lazima wawe na vifaa vya kulinda usalama wao"
"” Idadi ya vifo kutoka na mlipuko wa Ebola nchini Humo imefikia 23 maafisa wa afya wamesema"
"Bwana Emmanuel Ainebyoona , afisa wa habari mwandamizi amesema ripoti inaonyesha hali ya sasa kwamba kati ya watu 36 wanaodhaniwa wameambukizwa na Ebola, ni 18 hadi sasa wamepata uhakika wana virusi na kesi 18 hazijathibitishwa "
"Wakati huo huo jamhuri ya kidemokrasia ya congo ilitangaza kwamba hakuna tena Ebola Mashariki mwa jimbo la kivu kaskazini , Waziri wa afya Jean- Jacquues mbungani Mbanga alisema katika taarifa jumanne"
"Mlipuko wa 15 katika taifa hilo la Afrika ya kati umezuka wakati kesi mpya ya virusi hivyo vinavyouwa vilithibitishwa Mashariki mwa mji wa Beni Augusti 22"
"Facebook Forum"
"Umoja wa Mataifa ulisema Jumanne kwamba karibu wakimbizi 6,000 wa Congo waliokimbilia Zambia mwaka 2017 wamerejea nyumbani tangu kuzinduliwa kwa mpango wa kuwarejesha makwao kwa hiari hapo mwaka 2021"
"Maelfu ya watu walivuka na kuingia Zambia kutoka jamhuri ya Kidemokrasi ya Congo miaka mitano iliyopita, wakikimbia mapigano kati ya wanajeshi wa serikali na makundi ya wanamgambo pamoja na mapigano ya kikabila"
"Wakati baadhi ya maeneo ya Congo ikiwa bado sio salama, lakini hali katika baadhi ya maeneo ikiwa ni pamoja na jimbo la kusini la Haut-Katanga, imetulia na kuruhusu kurejeshwa kwa wakaazi, shirika la kuhudumia wakimbizi katika Umoja wa Mataifa (UNHCR) lilisema"
"Taarifa hiyo imesema kwamba Waliorejea ambao wengi wao walikuwa watoto, walisafirishwa kutoka makazi ya wakimbizi ya Mantapala kaskazini mwa Zambia hadi DRC kwa basi"
"Wameelezea kufurahishwa na furaha ya kuweza kurudi nyumbani na wanatarajia kuungana tena na familia zao pamoja na marafiki na kuanza maisha yao upya, shirika hilo liliongeza"
"Zaidi ya wakimbizi 11,000 waliandikishwa kurejea mwishoni mwa mwaka, shirika la Umoja wa Mataifa lilisema"
"Takribani wakongo milioni moja wamepata makazi katika nchi jirani, huku Zambia ikihifadhi Zaidi ya wakimbizi 60,000 nanaotafuta hifadhi na wakimbizi wa zamani kutoka nchi jirani ya kaskazini"
"Facebook Forum"
"Rais wa zamani wa Afrika Kusini Jacob Zuma, ambaye anakabiliwa na mashtaka ya rushwa na kutumikia kifungo cha muda mfupi gerezani, amesema yuko tayari kurejea katika siasa akibaki na chama tawala cha ANC"
"Katika taarifa yake Jumatatu usiku Zuma, mwenye umri wa miaka 80, alisema ameombwa na wanachama wa chama cha African National Congress (ANC), ambacho kimetawala Afrika Kusini tangu kumalizika kwa utawala wa ubaguzi wa rangi, kujiweka mbele wakati chama hicho kikijiandaa kuchagua uongozi mpya"
"“Sitakataa wito kama huo iwapo wataona ni muhimu kwangu kukitumikia tena chama hicho” alisema na kuongeza kuwa amekuwa akishauriana na viongozi wa chama licha ya ugumu unaosababishwa na hali yangu ya kisheria kwa sasa aliongeza"
"Hatua hiyo inajiri huku kukiwa na mvtano mkubwa ndani ya ANC, kabla ya kongamano la kitaifa la uchaguzi mwezi Desemba"
"Chama kitafanya uchaguzi wa wakumchagua kiongozi mpya, ambaye hatimae atakuwa mgombea wa uchaguzi ujao wa urais mwaka wa 2024"
"Rais wa hivi sasa Cyril Ramaphosa ana matumaini ya kuchaguliwa kwa mhula wa pili lakini anakabiliwa na upinzani kutoka kundi la wanachama wanaomuunga mkono Zuma, ambae ni shujaa kwa wanachama wa mashinani wa ANC licha ya kuhusika katika kashfa kubwa ya ulaji rushwa nchini humo"
"Zuma anasema anamunga mkono mke wake wa zamani Nkosazana Dlamini-Zuma kuchukua nafasi ya Ramaphosa na amegusia kwamba yuko tayari kua mwenyekiti wa chama"
"Facebook Forum"
"Msemaji wa White House Karine Jean-Pierre aliwaambia waandishi wa habari Jumatatu kwamba “Tunasimama na washirika wetu kote duniani katika kupinga matokeo yoyote ya uwongo ambayo Russia itatangaza,”"
"Kwa kadiri tunachofanya, tuko tayari kuweka vikwazo vya ziada vikali na haraka vya kiuchumi dhidi ya Russia pamoja na washirika wetu, kujibu vitendo hivi ambavyo tunaona kwa sasa ikiwa vitasonga mbele na kuchukua majimbo hayo” Jean"
" - Pierre alisema"
" ""Tumekuwa wazi sana juu ya hilo"
""""
"Upigaji kura ulianza Ijumaa katika majimbo ya Luhansk na Kherson inayodhibitiwa na Russia, na katika maeneo yanayokaliwa ya majimbo ya Donetsk na Zaporizhzhia"
" Katika baadhi ya matukio, wanajeshi wa Russia wamekuwa wakienda nyumba kwa nyumba kuwaamuru raia wa Ukraine kwa mtutu wa bunduki kupiga kura"
"Facebook Forum"
"Katika taarifa ya serikali Septemba 21 ambayo Reuters imeweza kupata leo Jumanne, Niger ilisema pia inafutilia mbali idhini ambayo tayari imetolewa, lakini haikutaja sababu za hatua hiyo"
"Niger ni mojawapo ya nchi chache za Afrika Magharibi ambazo husafisha mafuta ya kutosha kwa ajili ya soko la ndani kutoka kwenye kiwanda kidogo cha kusafisha mafuta chenye uwezo wa kufikia mapipa 20,000 kwa siku "
" Uzalishaji wa ziada unasafirishwa kwenda nchi zingine katika kanda ya Afrika Magharibi"
"Umoja wa Mataifa una ofisi ya kulinda amani nchini Mali ili kusaidia kupambana na waasi wa Kiislamu"
"Msemaji wa serikali ya Mali hajapatikana ili kutoa maoni yake"
"Facebook Forum"
"Mahamat Said Abdel Kani mwenye umri wa miaka 52 anayedaiwa kuwa mwanachama wa kundi lililokuwa linaongozwa na waislamu la Seleka, anatuhumiwa kwa kuwatesa wafuasi wa upinzani wakati nchi ilipokuwa inatumbukia katika vita vya wenyewe kwa wenyewe mwaka 2013"
"Wakimbizi kutoka Jamhuri ya Afrika ya Kati wakipata vitambulisho vyao vya kidijitali katika kambi ya wakimbizi ya Gado-Badzere, Cameroon"
" June 26, 2022"
"Kani anashutumiwa kumuua kiongozi wa polisi katika mji mkuu wa Bangii mwaka 2013 ambako wafuasi wa rais aliyetimuliwa Francois Bozize waliteswa vibaya"
"Mwendesha mashtaka atategemea ushahidi wa watu 43 katika kesi hiyo ambayo inatarajiwa kudumu kwa miezi kadhaa"
"Kundi la utetezi la la Bw Said limetoa hoja kwamba linashaka na ushahidi uliotolewa dhidi yake"
" "
"Facebook Forum"
"Nyota huyo wa Kenya alitumia saa 2, dakika 1, sekunde 9 na kupunguza sekunde 30 kutoka kwa muda wake wa awali wa saa 2:01:39 katika njia ile ile alioweka rekodi yake ya 2018"
"""Miguu yangu na mwili wangu bado unajihisi kijana,"" Kipchoge mwenye umri wa miaka 37 alisema"
" ""Lakini jambo muhimu zaidi ni akili yangu, na hiyo pia inahisi mpya na mchanga"
" Nina furaha sana kuvunja rekodi ya dunia"
”
"Kipchoge, amejivunia rekodi zake ambazo hakuna mtu yeyote aliyeweza kuweka kwenye mbio za Marathon, kwa kuweza kushinda mbio 15 kati ya 17 za kimataifa, ikiwa ni sio tu medali mbili za dhahabu za mbio za Olimpiki bali ushindi katika michuano kumi tofauti ya dunia"
"Mwanariadha wa Ethiopia, Tigist Assefa alishinda bila kutarajia katika mbio za wanawake akivunja rekodi yake binafsi kwa kwenda mbio akitumia muda wa saa 2:15:37 , ikiwa ni dakika 18 mbio zaidi kuliko alivyowahi kukimbia hapo awali"
" Ilikuwa mbio za tatu kwenda na kasi kubwa kwa wanawake"
"""Sikuwaogopa wapinzani wangu, ingawa walikuwa na nyakati za haraka kuliko mimi,"" Assefa mwenye umri wa miaka 26 alisema"
"Rosemary Wanjiru wa Kenya alikuwa wa pili katika mbio yake ya kwanza ya Marathon akitumia muda wa saa 2:18:00, ikiwa ni mara ya pili kwa mtu kuingia kwenye mbio hizo kwa mara ya kwanza na kwenda kwa kasi kama hizo mbele kidogo ya ile iliyowekwa na mwanariadha wa Ethiopia Tigist Abayechew alipotumia saa 2:18:03"
"Facebook Forum"
"Ghana iliiomba IMF mwezi Julai ili kuisaidia wakati ilikua inakabiliwa na shida ya kulipa madeni yake, huku mamia ya watu waliingia mitaani kupinga matatizo ya kiuchumi"
" Ujumbe wa IMF ulitembelea nchi hiyo kwa muda mfupi wiki mbili baadaye"
"Reuters iliripoti wiki iliyopita kwamba timu ya IMF ingezuru Ghana wiki hii"
" IMF, katika taarifa yake Jumapili, ilisema ujumbe huo utawasili Jumatatu na kukaa hadi Oktoba 7"
" Serikali ya Ghana, mzalishaji mkuu wa dhahabu na cacao, imekuwa ikikabiliwa na shida kuweza kumudu mfumuko wa bei, kupunguza deni la umma na kuimarisha sarafu ya nchi hiyo"
" Nakisi yake katika malipo ya deni iliongezeka hadi karibu dola bilioni 2"
"5 kufikia mwisho wa Juni kutoka karibu dola milioni 935 mwezi Machi"
"Facebook Forum"
"Mwezi Agosti maandamano yaliosababisha mauaji yalizuka katika jimbo hilo ambapo waandamanaji walitaka uchaguzi ufanyike mwezi Novemba wakati kukiwa na dhana kwamba Rais Muse Bihi Abdi alitaka kuchelewesha uchaguzi ili kuongeza muda wa mhula wake"
"Uchaguzi sasa utafanyika katika baada ya miezi tisa kuanzia Oktoba hadi Julai ijayo kwa sababu tarehe iliyopangwa ya sasa ya Novemba 13 haiwezi kufanyika kutokana na muda, matatizo ya kiufundi na kifedha, Tume ya Taifa ya Uchaguzi ya Somaliland (SLNEC) iliandika kwenye Twitter Jumamosi"
"Somaliland ilijitenga na Somalia mwaka 1991 lakini uhuru wake haujapata kutambuliwa kimataifa"
" Jimbo hilo limekuwa na amani zaidi kuliko majimbo mengine ya Somalia ambayo kwa miongo mitatu inakumbwa na vita vya wenyewe kwa wenyewe"
"Katika ghasia za mwezi Agosti kati ya maafisa wa usalama na waandamanaji wa upinzani takriban watu watano waliuawa na 100 kujeruhiwa"
"Katika mkutano na waandishi wa habari baada ya tangazo la SLNEC, Wadani, moja kati ya vyama vya upinzani kilichongoza maandamano hayo ya Agosti, kimeeleza kuridhika kutokana na tarehe hiyo mpya"
" "
"Facebook Forum"
"Mshambuliaji wa kujitoa mhanga alivaa sare za kieshi na kujiunga na wenzake wengine walipokuwa wakiingia kwenye kambi ya kijeshi mapema Jumapili kabla ya kulipua vilipuzi, Kapteni Aden Omar, mwanajeshi katika kituo hicho aliambia Reuters"
"Aliongeza kusema kwamba “Tulipoteza askari mmoja na wengine kadhaa kujeruhiwa"
" Mlipuaji alijilipua kwenye kituo cha ukaguzi"
""""
"Muuguzi mmoja katika Hospitali ya Madina mjini Mogadishu amesema kuwa wamepokea mwanajeshi mmoja aliyefariki na wengine sita ambao walijeruhiwa"
"Haijabainika mara moja ni nani aliyetekeleza shambulio hilo lakini kundi la wanamgambo wa Kiislamu la al Shabaab mara kwa mara hutekeleza mashambulizi ya mabomu na bunduki nchini Somalia na kwingineko"
"Facebook Forum"
"Mivutano imekuwa ikiongezeka kati ya vyama vya wafanyakazi vya polisi na Wizara ya Mambo ya Ndani"
" Muungano wa vyama vya wafanyakazi vya polisi unawashutumu maafisa wa serikali kwa kujaribu kukandamiza shughuli za vyama vyao, ambavyo vinasema ni mafanikio muhimu yaliyopatikana tangu mapinduzi ya 2011"
"Hii inatokea wakati Rais Kais Saied anakosolewa vikali kwamba anazidi kuimarisha mamlaka yake baada ya kunyakua madaraka kamili mwaka jana, alipolivunja bunge, kutaja tume mpya ya uchaguzi na kuchukua nafasi ya Baraza Kuu la Mahakama katika hatua ambazo wapinzani wake wanasema ni mapinduzi"
"Saied anakanusha shutuma hizo, anasema anatafuta tu kuunda jamhuri mpya ambayo itamaliza miaka mingi ya machafuko, uvunjaji wa sheria, ukosefu wa haki na ufisadi uliokithiri"
"Facebook Forum"
"Mgomo huo ulioanza siku ya Ijumaa, umesababisha shida katika safari za ndege kote kwenye kanda hiyo na kuwaacha mamia ya abiria wakikwama katika viwanja vya ndege siku ya Jumamosi"
"Muungano wa Vyama vya Waongoza ndege (USYCAA), ambao uliitisha mgomo huo, ulisema katika taarifa yake kwamba umeamua kusitisha mgomo usio idhinishwa kwa siku 10 ili kuruhusu mazungumzo yaendele"
"Huduma za kuongoza ndege zitatolewa katika safari zote za anga na viwanja vya ndege vinavyosimamiwa na ASECNA kuanzia leo Jumamosi, Septemba 24, 2022 ilisema taarifa hiyo"
"Waongoza ndege hao wanafanya kazi chini ya Wakala wa Usalama wa Anga barani Afrika na Madagascar (ASECNA)"
"Facebook Forum"
