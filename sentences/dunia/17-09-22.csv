"
Rais wa China Xi Jinping aonya majirani zake wa Asia ya kati
"
"
Idadi ya waliojitokeza kutoa heshima kwa Malkia Elizabeth ni kubwa kuliko ilivyotarajiwa
"
"
Serikali ya Ukraine yagundua kaburi la halaiki lililozikwa miili 440
"
"
Ziara ya Xi yaibua mafanikio ya Juhudi za Mradi wa Barabara wa China
"
"
Jumuia ya kimataifa yaombwa kutoa chanjo ya Monkeypox kwa Afrika
"
"
Wabunge wa Kimataifa wanaounga mkono vikwazo dhidi ya China wakutana Washington
"
"
Watu wavamia benki kuchukuwa fedha zao wenyewe Lebanon
"
"
Jeneza la Malkia Elizabeth lawekwa ndani ya Bunge la Uingereza
"
"
Rais wa Ukraine autembelea mji wa Izium 
"
"
Wizara ya Sheria ya Marekani imetoa hati takriban 40 za kuitwa mahakamani
"
"
Wananchi watoa heshima zao za mwisho kwa Malkia Elizabeth II wa Uingereza
"
"
Russia yashutumiwa kuulenga mfumo wa umeme na miundombinu ya kiraia Ukraine
"
"
Biden asema Marekani iko macho kuhakikisha Septemba 11 haitokei tena
"
"
Iran iko tayari kutoa ushirikiano kwa wakaguzi wa nyuklia wa Umoja Mataifa
"
"
Rais wa China atasafiri kwa mara ya kwanza katika kipindi cha zaidi ya miaka miwili
"
"
Mfalme Charles III amelihutubia bunge la Uingereza kwa mara ya kwanza kama kiongozi wa ufalme
"
"
Wamarekani waadhimisha miaka 21 tangu mashambulio ya kigaidi ya Septemba 11
"
"
Ruto aahidi kuchangia masuala muhimu ya Afrika Mashariki, kuendeleza amani
"
"
Ukraine: Mtambo wa sita na wa mwisho wa kuzalisha umeme Kituo cha Zaporizhzhia wazimwa
"
"
Kiongozi wa Russia akiri Kyiv imepata 'mafanikio makubwa'
"
"
Guterres apigwa na butwa kutokana na uharibifu unaotokana na mafuriko Pakistan
"
"
Utaratibu wa mazishi ya Malkia na kutangazwa rasmi Mfalme Charles III
"
"
Mfalme Charles III arejea London na mkewe Malkia Consort
"
"
Matokeo ya awali uchaguzi wa rais Kenya yaonyesha ushindani ni mkali
"
"
Uchaguzi wa Kenya 2022: ushindani mkali
"
"
Mwili wa Malkia Elizabeth wawasili Edinburgh, Scotland
"
"
Ukraine yafanikiwa kuzishambulia meli za kivita za Russia
"
"
Mara ya ‘mwisho’ kwa Raila, mara ya kwanza kwa Ruto
"
"Rais wa China Xi Jinping ameonya majirani zake wa Asia ya kati katika hotuba yake ya Ijumaa dhidi ya kuruhusu watu wa nje kuwadhoofisha na mapinduzi ya rangi shirika la habari la taifa la Russia limeripoti"
"Shirika hilo limeripoti likigusia kuhusu maandamano yaliyopindua utawala wa zamani wa Kisoviet na mashariki ya kati"
"Maelezo ya Xi katika Mkutano wa usalama na rais wa Russia Vladmir Putin na viongozi wa Asia ya kati, India , na Iran zinaonyesha wasiwasi wa China kwamba uungaji mkono wa magharibi kwa wanaharakati wa demokrasia na haki za binadamu ni njama ya kudhoofisha Chama Cha Kikomunisti cha Xi na serikali zingine za kimabavu “ kwa sasa, mageuzi ya mabadiliko makubwa ambayo hayajaonekana katika karne moja duniani yanashika kasi, dunia imeingia katika kipindi kipya cha misukosuko na mabadiliko"
" Tunapaswa kufahamu mwenendo wa nyakati , kuimarisha mshikamano na kuendeleza ujenzi wa jumuiya ya karibu ya mustakabali wa pamoja wa shirika la ushirikiano la Shangai"" amesema Rais Xi Jinping"
"Mkutano huo ni sehemu ya safari ya kwanza ya Xi nje ya nchi tangu kuzuka janga la Corona lililozuka miaka miwili na nusu iliyopita ikisisitiza umuhimu wa Beijing wa kukuza matarajio yake ya kimkakati"
"Facebook Forum"
"Foleni kubwa ya watu wanaotaka kuaga mwili wa hayati Malkia Elizabeth ilifungwa kwa muda Ijumaa baada ya watu kuwa wengi sana kuvuka uwezo wa mamlaka ya usalama kuweza kudhibiti"
" "
"Maafisa wa serikali walichukua hatua hiyo huku wakiwatahadharisha watu kwamba muda wa kusubiri ni mrefu na kufikia angalau saa 14"
"Malkia Elizabeth alifariki Scotland akiwa na umri wa miaka 96 na kusababisha hisia nyingi zilizowaleta pamoja maelfu ya watu kushuhudia jeneza na kuaga mwili wake mjini London"
"Polisi wakiwa wanafanya doria nje ya Kasri ya Buckingham , London, Uingereza"
"Lango la kuingia kwenye mstari huo limefungwa kwa muda kwa angalau saa sita, idara ya utamaduni ya Uingereza ilisema katika mtandao wake wa Twiter"
" Iliandika “ tafadhali usijaribu kuingia kwenye mstari hadi utakapofunguliwa"
”
"Foleni ndefu inatoka uwanja wa Southwark Park hadi ukumbi wa Bunge wa Westminster ambapo takriban watu 750,000 kwa jumla wanatarajiwa kupita mbele ya jeneza la Malkia kabla ya Jumatatu asubuhi siku ya maziko yake"
"Watu wakingojea kutoa heshim zao za mwisho kwa Malkia Elizabeth II, nje ya Ukumbi wa Westminster, London"
"Foleni ilikuwa na urefu wa hadi maili 4"
"6 mtandao wa ufuatilia wa idara ya utamaduni umeonyesha"
"Mmoja kati ya waombolezaji kutoka London, Naomi Brown amesema amesubiri kwa karibu saa 11 baada ya kujiunga kwenye foleni jana usiku baada ya kutoka kazini"
" "
"Facebook Forum"
"“Ninaweza kusema ni moja ya maeneo ya mazishi makubwa kabisa katika mji mkubwa katika maeneo [yaliyokombolewa] … miili 440 ilikuwa imezikwa sehemu moja, Serhiy Bolvinov, mkuu wa upelelezi wa jeshi la polisi katika mkoa wa Kharkiv, amekieleza kituo cha televisheni cha Sky News, kulingana na Reuters"
" “Baadhi walifariki kwa sababu ya kupigwa na makombora … wengine walifariki kwa sababu ya mashambulizi ya angani"
”
"Katika hatua ya Ukraine kujibu mashambulizi waliweza kuyasukuma wanajeshi wa Russia kutoka katika mkoa huo mwisho wa wiki iliyopita"
" Majeshi ya Russia yalikuwa yamefanya uvamizi wa jiji hilo katika mkoa wa Kharkiv"
" Maafisa wa Ukraine walisema wanajeshi hao waliacha nyuma kiwango kikubwa cha silaha na vifaa, Reuters imeripoti"
"Reuters haikuweza kuthibitisha madai ya Ukraine, na hapakuwa na tamko la haraka kwa umma kutoka Russia kuhusu madai hayo"
"Rais wa Ukraine Volodymyr Zelenskyy, ambaye alitembelea hivi karibuni jiji lililorejeshwa mikononi mwa Ukraine Jumatano, alisema Russia ndiyo ilihusika"
" Alifananisha kugunduliwa kwa miili huko Izium kuwa sawa na tukio la Bucha, kitongoji cha Kyiv, wakati uvamizi wa Russia ulivyoanza mwishoni mwa mwezi Februari"
"“Russia imeacha miili kila mahali na lazima iwajibishwe,” Zelenskyy alisema katika hotuba yake kwa njia ya video Alhamisi jioni"
" Alisema atatoa taarifa zaidi kuhusu eneo la kaburi la halaiki huko Izium siku ya Ijumaa"
"Ukraine na washirika wake wa Magharibi wameyashutumu majeshi ya Russia kwa kuendeleza vitendo vya uhalifu wa vita huko"
" Russia imekanusha kuwa inawalenga raia au kutenda uhalifu wa kivita"
"Mkutano Mkuu wa Umoja wa Mataifa unakutana siku ya Ijumaa kutathmini hoja ambayo itamruhusu Zelenskyy kuzungumza katika Baraza hilo kuwa njia ya ujumbe wa video"
" Mwaka huu, UN inataka hotuba zote zitolewe na mtu mwenye akiwepo mkutanoni"
" Hata hivyo, idadi ya waliowengi ya wastani ya wanaohudhuria na kupiga kura ndiyo kinachohitajika kwa hoja hiyo kupita"
"Rais wa Marekani Joe Biden alitangaza msaada mwengine wa silaha wenye thamani ya dola za Marekani milioni 600 kwa Ukraine, ikiwa ni mara ya 21 Wizara ya Ulinzi imetoa silaha na vifaa vingine na kuvifikisha Ukraine, White House imesema"
"Habari hii inatokana na vyanzo mbalimbali vya habari ikiwemo Reuters, AFP, AP"
" "
" "
"Facebook Forum"
"Ni ziara ya kwanza nje ya nchi kwa Xi tangu Shirika la Afya Duniani lilipotangaza mlipuko wa COVID-19 kama suala la dharura ya afya ya umma mwaka 2020"
"Kuwasili kwake huko Kazakhstan Jumatano kumetokea mwezi moja kabla ya Mkutano wa Chama cha Kikomunisti cha China kufanyika huko Beijing ambao unafanyika kila baada ya miaka mitano"
" Xi anatarajiwa kuchaguliwa kwa mhula wa tatu, jambo ambalo halijawahi kufikiwa kama kiongozi wa nchi hiyo wakati wa mkutano wa mwaka huu"
"Wakati akikutana na Rais wa Kazakh Kassym- Jomart Kemeluly Tokayev, Xi amesisitiza uungaji mkono wake wa kuheshimu mipaka na uhuru wa Kazakhstan"
"“Haijalishi namna hali ya kimataifa itakavyobadilika, tutaendelea kuiunga mkono Kazakhstan kwa nguvu zote katika kulinda uhuru wake, utawala wake na mipaka yake, na pia kusaidia kikamilifu kwa mageuzi mnayoyafanya ili kuhakikisha utulivu na maendeleo, na kukataa kabisa kuingiliwa na majeshi yoyote kuamua masuala ya ndani ya nchi yenu,” Xi alisema katika taarifa iliyotolewa na Kazakhstan"
"Xi alikuwa anatarajiwa kusaini nyaraka kadhaa za ushirikiano wa pande mbili na rais wa Kazakh, kulingana na wizara ya mambo ya nje ya Kazakh"
"Akiwa mshiriki wa karibu wa pande zote Russia na China, iliyokuwa Jamhuri ya Soviet imeripotiwa kuwa inahisi vitisho zaidi kutokana na hatari zilizokuwepo kwa mipaka yake tangu vita vya Ukraine kuanza"
" Kazakhstan bado haijatatua kikamilifu mgogoro wa mipaka na jirani yake wa kaskazini, Russia"
"Kulingana na Saparboy Jubayev, mchumi katika Chuo Kikuu cha Kitaifa cha Eurasian huko Kazakhstan, nchi hiyo tayari imekwisha tatua masuala ya mipaka na China na itafurahia uungwaji mkono kamili na Xi kwa ajili ya kujitawala wakati viongozi hao wawili wakikutana na Rais wa Russia Vladimir Putin baadae wiki hii huko Samarkand, Uzbekistan"
"Viongozi wa India, Pakistan, Kyrgyzstan, Tajikistan, Kazakhstan na Uzbekistan pia wanahudhuria Mkutano wa viongozi wa Jumuiya ya Ushirikiano wa Shanghai Alhamisi na Ijumaa huko katika jiji la pili kwa ukubwa nchini Uzbekistan – ikiwa ni kituo muhimu katika Barabara ya asili ya Hariri inayounganisha China na Ulaya"
" Tangu ilipoanzishwa mwaka 2001, vipaumbele vya jumuiya ya SCO vimejumuisha usalama wa eneo na masuala ya maendeleo"
" "
"Facebook Forum"
"Wakati visa vya maambukizi ya Monkeypox vikiendelea kushuka kwenye mataifa ya Ulaya pamoja na Marekani, wataalam wa sayansi wanasema kwamba sasa ni wakati wa kuweka kipaumbele cha upatikanaji wa chanjo dhidi ya maradhi hayo barani Afrika"
"Mwezi Julai, shirika la kimataifa la afya WHO liliorodhesha monkeypox kuwa dharura ya kimataifa, wakati likiomba jumuia ya kimataifa kusaidia mataifa ya kiafrika ili kuepuka ukosefu wa usawa wa chanjo, kama uliyoshuhudiwa wakati wa janga la Covid-19"
"Hata hivyo macho ya ulimwengu hayakuelekezewa kwenye bara hilo, huku kukikosa taifa hata moja tajiri lililotoa chanjo kwa ajili ya Afrika, wakati wataalam wakionya kwamba hamu ya kusaidia bara hilo huenda ikadidimia kabisa"
" Placide Mbala ambaye ni mtafiti wa magonjwa ya virusi kutoka taasisi ya kimatibabu ya Congo amesema kwamba hakuna lililobadilika kwa kuwa ulimwengu unashugulikia maambukizi ya monkeypox kwenye mataifa ya magharibi"
"Ameongeza kusema kwamba mataifa ya kiafrika ambako ugonjwa huo imekuwa kwa muda mrefu yamekuwa dhaifu ifikapo kwenye masuala ya utafiti, ufuatiliaji, upimaji pamoja na matibabu kwa wagonjwa"
"Monkeypox umeambukiza watu kwenye baadhi ya maeneo ya magharibi na kati mwa Afrika tangu miaka ya 70, lakini ulianza kuzungumziwa kwa kina baada ya kuzuka barani Ulaya na Marekani hivi karibuni, wataalam wa afya wakipendekeza kwa mara ya kwanza kutumika kwa chanjo dhidi yake"
" WHO imesema kwamba itaweka mikakati ya ugawaji wa chanjo ili kuhakikisha mataifa maskini yanazipata pia"
"Facebook Forum"
"Wabunge hao wanaunga mkono vikwazo hivyo kutokana na vitendo vya China vya uchokozi kwa kisiwa hicho, ikiwa ni ishara ya kuiunga mkono Taipei katikati ya shinikizo la kijeshi linalofanywa na Beijing"
"Mkusanyiko huo ambao haukutangazwa wa wabunge takriban 60 kutoka Ulaya, Asia na Afrika katika jengo la ubalozi wa Taiwan lilioko kilimani Washington – linaloitwa Twin Oaks – ni hatua ya karibuni katika juhudi za serikali ya Taipei kuzishawishi demokrasia nyingine rafiki kusimama dhidi ya China tangu uvamizi wa Russia nchini Ukraine ulivyoongeza wasiwasi kuwa Beijing inaweza kujaribu kukichukua kisiwa hicho kwa nguvu"
"Ubalozi wa Taiwan mjini Washington DC"
"Kikundi hicho, ambacho kina wanachama wa Umoja wa Wabunge maarufu Inter-Parliamentary Alliance on China (IPAC) kilikusanyika Washington wiki hii, na kutarajiwa kusaini ahadi yao kuzishinikiza serikali zao kuchukua msimamo “ kupigania kuzuia zaidi hatua za kijeshi au shinikizo jingine lolote” za harakati za Jamhuri ya Watu wa China (PRC) dhidi ya Taiwan, kulingana na rasimu ambayo Reuters iliiona"
"Imeongeza kuwa mahusiano kati ya nchi zao na Taiwan siyo juu ya Beijing kuamua yawepo, na watashinikiza kuongeza idadi ya ziara za uhusiano mwema zinazofanywa na wabunge wa nchi zao"
"“Tutaendelea kufanya kampeni kuhakikisha serikali zetu zinapeleka ujumbe kwa PRC kuwa uchokozi wowote wa kijeshi dhidi ya Taiwan utaigharimu Beijing thamani kubwa"
" Hatua za kiuchumi na kisiasa, ikiwemo vikwazo vikali, vitafikiriwa ili kuzuia hatari za kijeshi, na kuhakikisha biashara na aina nyingine ya mabadilishano na Taiwan yanaendelea bila kizuizi,” rasimu hiyo imeeleza"
"Wamarekani wenye asili ya Taiwan wakiwa mbele ya ubalozi wa China mjini Washington, DC kupinga mazoezi ya kijeshi yakitumia silaha za moto yanayoendeshwa na China kuzunguka nchi ya Taiwan baada ya Spika wa Bunge la Marekani Nancy Pelosi kufanya ziara katika visiwa hivyo"
" August 12"
" 2022"
"Rais wa China Xi Jinping ameahidi kuileta Taiwan inayotawaliwa kidemokrasia chini ya himaya ya Beijing na hajafuta uwezekano wa kutumia nguvu"
" Amejiandaa kuwania awamu ya tatu, ya uongozi wa kipindi cha miaka mitano katika Mkutano Mkuu wa Chama cha Kikomunisti mwezi ujao"
" Serikali ya Taiwan inakanusha vikali madai ya China kuitawala Taiwan"
"FILE - Rais Vladimir Putin, kulia, na Rais Xi Jinping wakiingia kufanya mazungumzo Kremlin, Moscow, Russia, June 5, 2019"
"Vyanzo vya habari vinavyojua suala hili vimeiambia Reuters kuwa Washington inatathmini vikwazo dhidi ya China kuizuia kuivamia Taiwan, huku Umoja wa Ulaya ukiwa chini ya shinikizo la kidiplomasia kutoka Taipei kuchukua hatua sawa na hiyo"
"Hsiao, akizungumza na wabunge – ambao kulingana na orodha ya wageni iliyowafikia Reuters wanatoka nchi zikiwemo Uingereza, Australia, Canada, India, Japan, Lithuania, Ukraine, New Zealand na Holland – ameuambia mkusanyiko huo: “Ni muhimu kumuonyesha mbabe huyo kwamba sisi tunao marafiki pia"
"“Sisi hatutafuti kumchokoza mbabe huyo, lakini pia hatuwezi kusalimu amri kwa shinikizo lao"
”
"Aliwakaribisha wawakilishi wawili wa Ukraine katika tukio hilo"
"“Kwa hakika ni matumaini yetu kuwa wakati jumuiya ya kimataifa inasimama na Ukraine, jumuiya hiyo ya kimataifa pia itasimama na Taiwan… kwa pamoja tunaweza kuzuia uchokozi zaidi unaoletwa na China usitokee"
”
"Wabunge kutoka darzeni ya nchi wakiwa pamoja na wanaharakati wa Hong Kong, Tibet, Xinjiang walipokutana Rome wakati mkutano wa G20 ukifanyika Octoba 2021"
"Ahadi ya IPAC, inayotarajiwa kusainiwa Jumatano, pia inatoa wito kwa nchi mbalimbali kudhibiti usambazaji bidhaa unaotokana na watu kulazimishwa kufanya kazi katika mkoa wa Xinjiang nchini China, na kuweka vikwazo kwa maafisa wa China kutokana na manyanyaso wanayofanya Hong Kong, na kwa makampuni ya Kichina ambayo yanasaidia viwanda vya kijeshi Russia"
"Ubalozi wa China mjini Washington haukujibu ombi la kueleza maoni yao kuhusu madai hayo"
" "
" "
"Facebook Forum"
"Hali ya taharuki katika benki ya Blom ya Lebanon, ilimalizika Jumatano, baada ya mwanamke aliyekuwa na bunduki akiwa na wenzake kuondoka katika benki na kiasi cha dola za kimarekani 13, elfu kutoka kwenye akaunti yake mwenyewe chanzo kutoka kundi la watetezi wa wateja wa shughuli za kibenki kimeeleza"
"Sakata hilo na mengine yametokea baada ya walioweka fedha zao benki kwa takriban miaka mitatu na kushushwa thamani kukasirishwa na kuchukua uamuzi wa kuvamia benki hii ni kufuatia kuanguka kwa uchumi"
"Sali Hafiz alirusha tukio lake moja kwa moja katika mitandao ya kijamii katika tawi la Beirut la benki ya Blom, ambapo alisikika akiwapigia kelele wafanyakazi wa benki kutoa fedha zake huku mlango wa benki ukiwa umefungwa"
"Hafiz baadaye aliiambia televisheni ya Al Jadeed ya nchini humo kwamba bunduki haikuwa halisi na kwamba alikuwa anachukuwa fedha kwa ajili ya kumtibu dada yake anayeugua saratani"
" Amesema"
"“Sina cha kupoteza na nimefika mwisho"
" Siku mbili zilizopita, nilikwenda kwa meneja wa tawi na kumwambia dada yangu anakufa na hana muda"
" Baada ya kunipa wakati mgumu mwishso akasema watanipatia dola 200 kwa mwezi ambazo hazitoshi kununua hata sindano inayo hitajika kwa dada yangu kila siku"
" Ni aibu kusema hivi, ilifikia hatua nilikuwa tayari kuuza figo langu ili dada yangu apate matibabu"
" Sikuona faida ya kuishi wakati dada yangu anakufa mbele ya macho yangu"
”
"Chanzo kutoka chama cha wanaoweka fedha benki ameliambia shirika la habari la Reuters kwamba chama chao kinawajibika kwa tukio hilo"
" Ibrahim Abdallah wa chama cha waweka fedha kwenye benki amesema"
"“Kilichotokea ni kwamba Sali Hafiz alitaka fedha zake alizoweka kwenye benki ili amtibie dada yake saratani, na benki ikakataa kumpatia fedha zake"
" Kifupi alikwenda pale na akafunga benki kutoka kwa wafanyakazi na akachukua fedha zake mwenyewe"
”
"Hafiz mwenye umri wa miaka 28 na mbunifu wa ndani katika majumba amesema alifanikiwa kuchukuwa dola 13,000 kati ya dola 20,000 ambazo familia yake iliziweka benki"
" Amesema matibabu ya saratani kwa ajili ya dada yake yanagharama ya dola elfu 50"
"Pia leo hii, mtu mmoja alivamia benki katika mji wa Aley uliopo kaskazini mashariki mwa Beirut limesema shirika la habari la taifa NNA"
"Alikamatwa kwa mujibu wa NNA, lakini haikuelezwa kama mtu huyo alifanikiwa kuondoka na fedha zozote"
"Mwezi uliopita, mtu mmoja alipata huruma kubwa baada ya kuvamia benki ya Beirut akiwa na bunduki na kuwaweka mateka wafanyakazi na wateja kwa saa kadhaa akitaka apewe kiasi cha fedha zake dola laki mbili zinazo shikiliwa ili kulipia matibabu ya baba yae anaye ugua"
"Benki za Lebanon zimewazuia watu walio weka fedha zao benki kuzichukuwa toka kutokea mdororo wa kifedha miaka mitatu iliyopita, na kuacha wengi wa watu kushindwa kulipia mahitaji muhimu, na serekali imeshindwa kushughulikia jambo hili"
"Lebanon imekuwa ikikabiliana na hali mbaya ya kudorora kwa uchumi toka mwaka 2019"
" Sarafu ya nchi hiyo imeshuka thamani yak kwa zaidi ya asilimia 90 hata kwenye masoko ya magendo huku kiwango cha umasikini na kukosekana kwa ajira kukikua kwa kasi"
" "
"Facebook Forum"
"Mfalme Charles III alitembea nyuma ya gari lililobeba jeneza la malkia"
" Akiungana na watoto wake William na Harry, na ndugu zake, Anne, Andrew na Edward"
"Mfalme Charles III, Prince William, Princess Anne, wakilipigia saluti pamoja na Prince Andrew, wakati jeneza la Malkia Elizabeth II, likiingizwa katika Kasri ya Westminster, London, Jumatano, Septemba 14, 2022"
" (Ben Stansall/Pool via P)"
"Umati mkubwa wa watu unatarajiwa kuwepo katika barabara hiyo, huku maelfu ya watu wakitarajiwa kusafiri kwenda Westminster kutoa heshima zao"
"Gwaride hilo litafanyika huku kukiwa na ufyatuaji wa bunduki kwenye eneo la Hyde Park na kupigwa kwa kengele ya Big Ben ya bungeni"
"Gwaride la kijeshi linafanyika wakati wa jeneza la Malkia Elizabeth II, likitolewa Kasri ya Buckingham kwenda Ukumbi wa Westminster"
"Mwili wa Malkia utalazwa kwa siku nne katika Ukumbi wa Westminster wa karne 11"
" Ukumbi huo utakuwa wazi kwa saa 23 kila siku kwa ajili ya wageni na utalindwa na wanajeshi kutoka nyumba ya kifalme"
"Elizabeth alifariki Septemba 8 huko katika Makazi ya Balmoral katika eneo Scottish Highlands, sehemu ambayo Malkia aliipenda na ndipo Charles alipokuwa mfalme"
"Gwaride la kijeshi likiupeleka mwili wa Malkia Elizabeth kutoka Kasri ya Buckingham kwenda Bungeni ambapo atawekwa kwa ajili ya shughuli za kitaifa, huko London, Sept"
" 14, 2022"
"Mazishi ya malkia yamepangwa kufanyika Septemba 19 huko Westminster Abbey"
" Jeneza hilo baadae litachukuliwa kwenda Windsor kwa ajili ya ibada ya mazishi, ambapo mume wa malkia, Prince Philip, ndipo alipozikwa mwezi Aprili 2021"
" "
"Baadhi ya taarifa katika repoti hii zinatokana na mashirika ya habari ya AP, Reuters na AFP"
"Facebook Forum"
"""Wanajeshi wetu wako hapa"
" Hili ni jambo muhimu sana"
" Iinawasaidia watu,"" alisema Zelenskyy"
" ""Ninaona jinsi watu wanavyokutana nao, katika wakati ulio nyeti"
" Ina maanisha kwamba kwa jeshi letu, maisha yanarudi"
"Vikosi vya Ukraine viliyakomboa maeneo makubwa katika mkoa wa Kharkiv kaskazini mashariki mwa Ukraine wakati vikijibu mashambulizi miezi saba baada ya Russia kuanzisha uvamizi wake"
" Rais wa tume ya Ulaya Ursula von der Leyen amesema atasafiri leo Jumatano kwenda kukutana na Zelenskyy mjini Kyiv kujadili msaada wa Ulaya kwa Ukraine"
" Von der Leyen amesema ""mshikamano wa Ulaya na Ukraine hautatikisika"""
"""Ninasimama hapa nikiwa na imani kwamba kwa ushujaa unaohitajika na unaohitajika, Putin atashindwa na Ulaya itashinda,"" alisema katika hotuba yake ya Hali ya Umoja wa Ulaya"
"Facebook Forum"
"Miongoni mwa walioripotiwa kupokea wito huo wa mahakama ni Dan Scavino, mkurugenzi wa zamani wa mitandao ya kijamii wa rais huyo wa zamani, na Bernard Kerik, kamishna wa zamani wa polisi wa Jiji la New York, ambaye alichochea madai ya udanganyifu wa wapiga kura katika uchaguzi wa rais wa 2020 pamoja na meya wa zamani wa jiji la New York Rudy Guiliani, pia mshirika wa karibu wa Trump kwa muda mrefu"
" Gazeti la Times linaripoti idadi ya washauri wengine wakuu na wasaidizi wa ngazi ya chini pia walipokea wito"
"Wito huo wa mahakama unalenga kupata taarifa kuhusu jarinbio lililoshindwa la Trump na washirika wake la kutengua matokeo ya uchaguzi wa 2020 kwa kuwasilisha orodha mbadala za wapiga kura wa uwongo kutoka baadhi ya majimbo"
" "
"Facebook Forum"
"Princess Anne anatarajiwa kuandamana na jeneza kwenye ndege ya kurudi London baadaye Jumanne"
"Mwili wa malkia kwanza utapelekwa kwenye kasri ya Buckingham, na kisha kuhamishwa kwa maandamano ya umma yatakayoongozwa na Mfalme Charles hadi Ukumbi wa Westminster wa karne ya 11, ambapo utalala kwa siku nne"
" Ukumbi utakuwa wazi saa 23 kwa siku kwa wageni"
" Utalindwa na askari wa nyumba ya kifalme"
"Maelfu ya watu wanatarajiwa kusafiri hadi Westminster kutoa heshima zao"
"Facebook Forum"
"“Giza limetanda katika mikoa ya Kharkiv na Donetsk, na sehemu ya mikoa ya Zaporizhzhia, Dnipropetrovsk na Sumy,” Rais wa Ukraine Volodymyr Zelenskyy aliandika katika ujumbe wa Twitter Jumapili usiku"
" “Hakuna vituo vya kijeshi, lengo lao ni kuwanyima watu huduma ya umeme na joto,”"
"Jeshi la Ukraine limedai kupata mafanikio kadhaa katika siku za karibuni kwenye mkoa wa Kharkiv, ikiwemo kuukamata tena mji wa Izyum ambao majeshi ya Russia yaliutumia kama kituo muhimu cha kijeshi na usambazaji wa mahitaji"
"Mkuu wa Jeshi la Ukraine, Jenerali Valerii Zaluzhnyi, alisema kuwa Ukraine imeweza kukamata tena takriban kilomita 3,000 za eneo la mraba lililokuwa mikononi mwa majeshi ya Moscow tangu mwanzoni mwa Septemba"
" Amesema majeshi ya Ukraine hivi sasa yako kilomita 50 kutoka mpaka na Russia"
"Kupiga hatua katika uwanja wa mapambano kumeipa Ukraine mafanikio makubwa sana mapema katika vita hivi ilipoweza kuzuia jaribio la Russia kuukamata mji mkuu, Kyiv"
" Shambulizi la Ukraine katika mkoa wa Kharkiv limeonekana kuishangaza Moscow, ambayo ilikuwa imehamisha sehemu kubwa ya majeshi yake kutoka eneo hilo kuelekea kusini, ambako Kyiv ilikuwa imetangaza waziwazi kuwa itajibu mashambulizi"
"Waziri wa Ulinzi wa Russia, akijibu mafanikio ya Ukraine, alisema Jumamosi kuondolewa kwa majeshi kutoka Izyum na maeneo mengine katika mkoa wa Kharkiv kulikua na azma ya kuimarisha majeshi ya Russia katika mkoa wa jirani wa Donetsk ulioko kusini"
" "
" "
" "
"Facebook Forum"
"Rais Joe Biden aliweka shada la maua jana Jumapili huko Pentagon, nje kidogo ya Washington, ambako watu 184 waliuawa wakati ndege iliyotekwa nyara ilipopiga kwenye jengo hilo"
"Rais Biden"
"Rais alikiri kuwa majonzi waliyopata familia za wale waliopoteza maisha na kuahidi kuiweka Marekani katika hali ya tahadhari dhidi ya mashambulizi yoyote mengine"
"Rais Biden alieleza: “Hakuna gaidi anaigusa nguvu ya Marekani ni juu yetu kuiweka salama kwa niaba ya wale wote ambao wamepoteza maisha miaka 21 iliyopita"
" Kwa niaba ya wale wote ambao walijitolea nafsi zao kwa taifa hili kila siku tangu siku hiyo"
" Hiyo ni kazi yetu sote"
”
"Huko New York, Makamu Rais Kamala Harris na mume wake Dough Emhoff, walihudhuria sherehe kwenye eneo la kumbukumbu mahali ambako yalikuwepo majengo pacha ya World rade Center wakati huo"
"Makamu wa Rais wa Marekani Kamala Harris na mumewe Doug Emhoff akizungumza na kiongozi wa waliowengi katika Baraza la Seneti Chuck Schumer na Gavana wa New York Kathy Hochul katika kumbukumbu ya Septemba 11, Jumapili, 2022, New York"
"AP Photo/Julia Nikhinson)"
"Familia zilisoma kwa sauti majina ya waathirika, wakinyama kwa muda saa ambayo ndege ziliyapiga majengo hayo mawili na kusababisha vifo vya takriban watu elfu tatu"
"Michael mume wake Diane Massaroli, alikuwa akifanya kazi kwenye ghorofa ya 101 katika eneo North Tower"
"Diane Massaroli, Mjane wa Septemba 11 anaeleza: “Ah, alikuwa mtu mzuri sana, baba mwema, mume mzuri, mfanyakazi hodari, alipenda mchezo wa bowl, alikuwa mtu wa aina yake"
" Ndiyo maana kila mwaka nakuja hapa na kubeba picha yake"
" Hata watu ambao hawajawahi kumfahamu wanamjua na kukumbuka sura yake kwasababu alikuwa na maisha yenye thamani"
”
"Katika kumbukumbu ya Kitaifa ya Ndege namba 93 huko Shanksville, Pennyslvania, mke wa rais Jill Biden, aliwakumbuka abiria wa ndege hiyo ambao waliiangusha ndege iliyokuwa imetekwa na kuvuruga azma ya shambulizi kuja Washington"
"Jill Biden, Mke wa Rais alikuwa na haya ya kusema: “Kama tulivyo simama katika ardhi hii takatifu na yenye makovu, rekodi ya majonzi yetu sote, na kumbukumbu ambazo tunaishi nazo hadi hivi leo"
" Hili ni jamboa ambalo tutakuwa nalo siku zote"
" Matumaini yataishinda chuki"
" Mapenzi yataishinda hasara"
" Na uhusiano ambao utatuweka pamoja katika yote haya"
”
"Jamii nyingine kotenchini zilifanya kumbumbuku zao ikiwa ni pamoja na kuwasha mishumaa, huduma za kidini na kumbukumbu nyingine"
"Facebook Forum"
"Msemaji wa wizara ya mambo ya nje Nasser Kanaani amewaambia wanahabari kwamba Iran inatarajia hatua za msingi kutoka shirika la kimataifa la nguvu za Atomiki na bodi yake ya utawala"
"Shirika hilo linaanza mikutano yake Jumatatu katika masuala mapana ya nyuklia ya kidunia ikijumuisha wasiwasi kuhusu program ya Iran"
" IAEA imeishinikiza Iran kutoa taarifa za kweli kuhusu uwepo wa chembechembe za uranium zilizo tengenezwa na kukutwa katika maeneo matatu ambayo hayakutajwa katika nchi hiyo"
"Iran inataka kumalizika kwa uchunguzi ambao ni sehemu ya mazungumzo ya kurejesha makubaliano ya kimataifa ya mwaka 2015 ambayo yaliipatia nchi hiyo ahueni ya vikwazo kwa kubadilishana na kuacha mpango wake wa nyuklia"
"Facebook Forum"
"Rais wa China Xi Jinping ataondoka China kwa mara ya kwanza katika kipindi cha zaidi ya miaka miwili kwa safari Asia ya Kati ambako atakutana na rais wa Russia, Vladimir Putin, ikiwa ni mwezi mmoja kabla ya kusimika nafasi yake kama kiongozi wa China mwenye nguvu zaidi toka enzi za Mao Zedong"
"Ziara hiyo ya kwanza toka kuanza kwa janga la Covid-19, inaonyesha kuwa na imani kwa nafasi yake ambayo inaelekea muhula wa tatu madarakani na jukumu lake kama kiongozi wa dunia ambapo kwa sasa kuna msuguano mkubwa kwa mataifa yenye nguvu duniani"
"Licha ya kuwepo kwa matendo ya uchokozi wa Russia kwa mataifa ya Magharibi kutokana na vita nchini Ukraine, mgogoro wa Taiwan na kusuasua kwa uchumi wa dunia, rais Xi anatarajia kufanya ziara rasmi Kazakhstan siku ya Jumatano"
"Msaidizi wa masuala ya mambo ya nje wa rais Putin, Yuri Ushakov aliwaambia wanahabari wiki iliyopita kwamba rais wa Russia anatarajia kukutana na rais Xi, lakini hatukutoa taarifa zaidi za mazungumzo yao"
"Facebook Forum"
"Alitoa hotuba yake katika ukumbi wa Westiminster uliopo jijini London mbele ya umma wa watu 1,000 ukijumuisha wabunge na wageni wao baada ya wabunge kutoa salamu za rambirambi kufuatia kifo cha mama yake aliyekuwa malkia wa Uingereza, Elizabeth"
"Mfalme Charles na mkewe Camilla, Malkia wa Consort wanasafiri kwenda Edinburg leo hii ambapo mfalme atajiunga na ndugu zake kuendelea na shughuli nyingine za mazishi ambapo jeneza lenye mwili wa mama yake utapelekwa kwenye kasri la Holyroodhouse makazi maalumu ya ufalme wa Uingereza ya Scotland kwenda kanisa la mtakatifu Giles"
"Mwili wa malkia Elizabeth utawekwa katika kanisa ambapo umma utaruhusiwa kutoa heshima za mwisho"
"Facebook Forum"
"Washington — "
"Rais Biden aliweka shada la maua nje ya jengo ambalo ndege nambari 93 ilianguka huku mvua ikinyesha"
" Akiwahutubia waliohudhuria sherehe hizo, alitaja na kukumbusha jinsi wamarekani walivyoungana kujibu mashambulio hayo na kuapa kwamba “kamwe hawatawaacha” kuendelea kupigana dhidi ya vitisho vya ugaidi"
"Biden alisema kwamba ana matumaini wamarekani hawatasahau kwamba wakati wa siku hizo za giza waliungana"
" Na kujali hali ya kila mtu"
" Waliungana, na hivyo anatoa wito kwa wamarekani kuungana pamoja kuzuia kutokea shambulio jingine kama hilo kwenye ardhi ya Marekani"
"Familia za waathirika, maafisa wa polisi, wazima moto pamoja na wakuu wa mji wa New York, na makamu rais walikusanyika kwenye uwanja wa kumbukumbu ya Septemba 11, mahala ambako majengo mawili pacha ya World Trade Center yalibomolewa, na kusikiliza majina ya wale wote waliofariki yakisomwa"
"Watekaji nyara wa kundi la Al Qaeda waliteka ndege nne hapo Septemba 11 mwaka 2001, mbili zikigonga na kuangusha majengo ya World Trade Center, yatatu ikianguka kwenye jengo la Pentagon na ya nne kuanguka kwenye uwanja huko Pennsylvania"
"Maadhimisho ya mwaka huu yanatokea mwaka mmoja baada ya Biden kumaliza vita vya Afghanistan vilivyoanzishwa miaka 20 iliyopita kwa"
"kuwaondoa wanejshi wa Marekani na kushuhudia kurudi madarakani kwa kundi la Taleban"
"Lakini Biden hii leo ameahidi kwamba vita dhidi ya ugaidi vitaendelea"
" “Hatutapumzika"
" Hatutasahau"
" Hatutakubali kushindwa,” alisema Biden"
"Facebook Forum"
"Dkt Ruto, ambaye anatarajiwa kuapishwa Septemba 13, hakudokeza chochote kuhusu mabadiliko yoyote makubwa ya sera ya mambo ya nje kutoka ile ya mtangulizi wake Uhuru Kenyatta"
" Sherehe za kuapishwa kwake zitafanyika katika uwanja wa michezo wa Kasarani mjini Nairobi"
"Dkt Ruto anachukua kijiti cha kuiongoza Kenya huku kukiwa na changamoto na fursa nyingi nchi humo, kikanda na eneo kubwa la Pembe ya Afrika"
"Anaweza kutumia mafanikio ya kidiplomasia ya mtangulizi wake – Uhuru Kenyatta – yaliyofanyika katika muingiliano wa kikanda na kuiweka Kenya katikati ya amani ya kikanda na miradi ya kiusalama, au kuamua kufuata njia yake mwenyewe kwa kutumia fagio jipya la kisiasa na kiuchumi"
"Rais anayeondoka madarakani Uhuru Kenyatta"
"Katika ilani yake ya kisiasa, Dkt Ruto anasema chama chake cha Kenya Kwanza Alliance kina nia ya dhati kwa muingiliano wa kikanda ambao utaifanya Kenya kituo muhimu katika kanda hiyo"
"“Serikali ya Kenya Kwanza itahakikisha kuwa nchi inaheshiwa na kuthaminiwa kote ulimwenguni"
" Itahamasisha mahusiano ya kirafiki na jirani zake, itachukua nafasi ya mbele katika masuala ya kikanda na barani Afrika, itashirikiana na washirika wake wa kimataifa, na kuendelea kuimarisha ahadi zetu kwa jumuiya ya kimataifa,” ilani hiyo inaeleza katika kifungu cha sera ya mambo ya nje"
"Jamhuri ya Kidemokrasia ya Congo bado ni changamoto"
" Wakati Uhuru alikuwa amefuata sera ya kupunguza vita upande wa mashariki mwa DRC, Dkt Ruto anaanza kutoka hatua isiyotabirika katika mahusiano yake na nchi ya pili kubwa barani Afrika na kiongozi wake, Felix Tshisekedi"
"Rais Félix Tshisekedi wa DRC akiwa na Rais Uhuru Kenyatta wa Kenya, mjini Nairobi, Februari 6, 2019"
" (Twitter/Uhuru Kenyatta)"
"Rais Kenyatta alikuwa kati ya viongozi wachache wa Afrika waliohudhuria kuapishwa kwa Rais Tshisekedi mjini Kinshasa wakati viongozi wengine wa Afrika na Umoja wa Afrika (AU), walikuwa na shaka kuhusu ushindi wake dhidi ya Martin Fayulu"
"Hivi karibuni Rais Kenyatta alikuwa mwenyeji wa wakuu wa nchi wanachama za Jumuiya ya Afrika Mashariki kujadili kuzorota kwa usalama huko mashariki mwa DRC na kufanya bidii kuundwa kwa Kikosi cha Dharura cha Afrika Mashariki, na upelekaji wa wanajeshi nchini DRC"
"Pia aliweka nia ya dhati ya kutuliza hali ilivyo huko mashariki mwa DRC kwa kupeleka wanajeshi 200 wa Jeshi la Ulinzi la Kenya (KDF) kukabiliana na wanamgambo wanaosababisha vurugu kwa raia na kutishia uwepo wa walinda amani wa Umoja wa Mataifa"
"Chanzo cha habari hii ni gazeti la “The East African” linalochapishwa Kenya"
" "
"Facebook Forum"
"“Leo, Septemba 11, 2022, usiku, saa tisa na dakika 41 kwa saa za Ukraine (saa kumi na dakika 41 Afrika Mashariki), mtambo Na 6 wa ZNPP ulizimwa kwenye gridi ya umeme"
" Maandalizi yako njiani kwa ajili ya kuupoza na kuuweka katika hali iliyo baridi,” shirika la taifa la nyuklia Energoatom limesema katika taarifa yake"
"Ukraine na washirika wake walikuwa na wasiwasi zaidi kuhusu usalama wa kuendesha kituo hicho cha Zaporizhzhia – kikubwa sana Ulaya – na mapigano ya karibuni katika eneo hilo yameongeza wasiwasi na khofu ya kutokea ajali mbaya sana"
"Taasisi ya uangalizi wa nguvu za atomiki ya Umoja wa Mataifa ilionya mapema kuwa giza katika mji ulio karibu wa Energodar “ulisababisha operesheni zake kutokuwa salama” katika kituo hicho cha nyuklia"
"Wataalam wa Shirika la Nguvu za Atomiki la Kimataifa, IAEA, walipotembelea Kinu cha Nishati ya Nyuklia cha Zaporizhzhia"
"Energoatom imesema Jumapili kuwa kuzimwa kwake katika hali ya ubaridi “ndio hali salama zaidi” kwa kinu hicho"
"Energoatom ilisema kuwa mtambo wa sita ulikuwa unazalisha umeme kwa ajili ya kinu cha umeme chenyewe kwa siku tatu na uamuzi wa kusitisha operesheni zake umekuja wakati umeme wa nje ulikuwa umerejeshwa katika kituo hicho"
"“Iwapo kutatokea tena uharibifu katika njia za kusambaza umeme zilizounganishwa na mtambo huo kwenda katika mfumo wa umeme – hatari iliyopo bado iko juu mahitaji ya ndani ya kituo hicho cha umeme yatazalishwa na majenereta ya dizeli,” taarifa ilitahadharisha"
"Energoatom katika taarifa yake kwa mara nyingine tena imetaka kuwekwa kwa eneo ambalo si ruhusu kuwepo kwa harakati za kijeshi kuzunguka kinu hicho cha umeme, ikisema njia pekee ni kuhakikisha usalama wa kinu hicho"
" "
"Facebook Forum"
"Rais wa Ukraine Volodymyr Zelenskyy alisema katika hotuba ya kila siku usiku kwa njia ya video Ijumaa kuwa majeshi ya Ukraine yamekamata tena zaidi ya makazi 30 katika mkoa wa Kharkiv"
"“Sisi tunaendelea polepole kuchukua udhibiti wa maeneo zaidi, na kurejesha bendera ya Ukraine na ulinzi wa watu wetu,” Zelenskyy alisema"
"Mapema Jumamosi, kituo cha televisheni cha serikali ya Russia kilitangaza mahojiano na kiongozi aliyeteuliwa na Russia kuongoza Kharkiv, Vitaliy Hanchev, aliyesema, “hali ni mbaya sana hapa hivi sasa"
" Ukweli ni kwamba kulikuwa na ukiukaji wa ulinzi wetu jambo ambalo tayari ni ushindi tosha kwa majeshi ya Ukraine"
”
"Mafanikio ya Ukraine karibu na Kharkiv ni hatua ya haraka zaidi iliyoripotiwa na kila upande kwa miezi kadhaa, na ni moja ya mabadiliko makubwa sana katika kasi ya vita tangu majeshi ya Russia yalipokimbia mashambulizi yenye maafa makubwa katika mji mkuu, Kyiv, mwezi Machi"
"Wachambuzi wa kivita wa Magharibi wanasema kupiga hatua huko kuna waweka Waukraine uwezo wa kushambulia njia kuu ya reli ambayo Moscow imekuwa ikiitegemea kwa ajili ya kupeleka mahitaji kwa majeshi yake upande wa mashariki mwa Ukraine na inaweza kuwaacha wanajeshi wa Russia katika hatari ya kukosa kabisa mawasiliano"
"Taasisi ya tafakuri ya Utafiti wa Kivita imesema majeshi ya Ukraine yalikuwa ndani ya kilomita 15 kutoka Kupiansk, maungano ya njia ya reli ambayo Moscow imekuwa ikiitumia"
"Wizara ya Ulinzi ya Uingereza imesema katika taarifa zake za kipelelezi zilizobandikwa kwenye mtandao wa Twitter Jumamosi kwamba iwapo Ukraine itauteka mji wa Kupiansk “hilo litakuwa pigo kubwa Russia"
”
"Zelenskyy aliweka video mapema wiki hii inayowaonyesha wanajeshi wa Ukraine wakitangaza walikuwa wameuteka mji wa mashariki wa Balakliya, na eneo la mstari wa mbele la kusini mwa Kharkiv, mji wa pili kwa ukubwa nchini Ukraine"
"Majeshi ya Ukraine yalisema yamepiga hatua takriban kilomita 50 katika eneo la mstari wa mbele baada ya shambulizi lililoonekana limewashtukizia warussia"
"Huko Prague, Waziri wa Ulinzi wa Marekani Lloyd Austin amewaambia waandishi wa habari akiwa na mwenzake wa Czech, “Tunaona mafanikio huko Kherson hivi sasa, tunaona mafanikio huko Kharkiv, hivyo basi, hilo linatupa moyo sana, sana"
”
"Waziri wa Ulinzi wa Uingereza alisema katika ripoti yake ya kipelelezi, “Wakati operesheni za Ukraine zikiwa zinaendelea huko Kherson, ulinzi wa Russia katika mstari wa mbele umepata shinikizo kutoka pande zote mbili kaskazini na kusini"
”
" "
"Facebook Forum"
"Washington — "
"Akizungumza kwenye mkutano na waandishi habari mjini Karachi, Guterres amesema, “ nimeona maafa ya kibinadamu sehemu mbali mbali za dunia, lakini sijawahi kushuhudia uharibifu wa kiwango hiki kutokana na hali mbaya ya hewa"
" Kwa hakika sina la kusema kuelezea kile nilichokiona hii leo"
”
"Karibu watu 1 400 wamefariki kutokana na mafuriko yaliyofunika karibu theluthi moja ya ardhi ya Pakistan kutokana na mvua nyingi na kuharibu mimea, nyumba, majengo ya biashara, barabara na madaraja pamoja na kuwasababisha mamilioni ya watu kupoteza makazi yao"
"Guterres amesema kwamba mataifa yanayoendelea yanapata hasara kubwa zaidi kutokana na dunia nzima kutegemea na kutumia mafuta ghafi"
"Katibu mkuu ana matumiani kwamba ziara hiyo yake itaweza kuwahamisisha wafadhili kuchanga fedha kuisaidia Pakistan, ambayo inakadiria kwamba itahitaji zaidi ya dola bilioni 30 kwa kazi za kukarabati na kuwapatia wananchi makazi mapya"
"Karibu watu milioni 33 wameathirika kutokana na mafuriko yaliyoharibu karibu nyumba milioni 2 na majengo ya biashara, na kubomoa kilomita elfu 7 za barabara na kuporomoka kwa madaraja 500"
"Ofisi ya utabiri wa hali ya hewa inasema kwamba Pakistan imepata mara tano zaidi ya mvua mwaka huu wa 2022 kuliko ilivyokuwa kawaida"
"Facebook Forum"
"Kengele za kanisani zilisikika kote Uingereza Ijumaa wakati Mfalme Charles III akijiandaa kuwahutubia raia wake wenye huzuni siku ya kwanza kamili ya utawala wake mpya kufuatia kifo cha mama yake, Malkia Elizabeth II"
"Hivi ndivyo shughuli mbalimbali zimepangwa kufanyika:"
"Mfalme Charles III"
"Mfalme Charles III atahutubia taifa saa mbili usiku, saa za Afrika Mashariki (1700 GMT), Spika wa Bunge la Uingereza Lindsay Hoyle alisema Ijumaa baada ya mtawala mpya kuingia madarakani"
"Mfalme Charles na mkewe waliondoka kutoka makazi ya Balmoral Castle huko Scotland Ijumaa mahali ambako mama yake, Malkia Elizabeth II, alifariki Alhamisi mchana"
" Mwili wake utabakia huko kwa muda mfupi kabla haujahamishwa mjini London"
"Hoyle alisema kikao maalum cha Bunge, kimeitishwa kutoa heshima zao kwa Elizabeth II, kitasitishwa muda wa saa kumi na mbili jioni “ wakati Mfalme atakapo hotubia taifa"
”
"Bunge la Uingereza, London, March 2, 2022"
"-Jumamosi, Septemba 10-"
"Siku ya kwanza: Mpango wa siku kumi baada ya kifo cha malkia unaanza na Baraza la Utawala kukutana ili Charles atangazwe rasmi ni mfalme"
"Wapiga tarumbeta watatu watatangaza kutawazwa kwake kwa shangwe"
" Kutangazwa huko kutasomwa kutoka katika roshani ya Kasri ya Mtakatifu James mjini London, halafu nchi nzima"
"Charles atakuwa na mikutano na wananchi, vyombo vya habari vitapewa muhtasari wa mazungumzo yake kupitia afisa mwandamizi wa ofisi ya Mfalme anayehusika na kutawazwa kwa mfalme na mazishi ya kiserikali ya malkia, katika siku sijazo"
"-Jumapili, Septemba 11-"
"Siku ya pili: Jeneza la Malkia linatarajiwa kusafirishwa kutoka Balmoral kwenda katika Kasri ya Holyroodhouse, makazi yake malkia rasmi mjini Edinburgh huko Scotland"
"Safari hiyo kwa njia ya barabara itapita katika miji mingi midogo na vijiji, kuwapa fursa wananchi wa Uingereza nafasi yao kwanza kutoa heshima zao"
"Preparations for the queen's death in Scotland are codenamed ""Operation Unicorn"" after the country's national animal"
"Matayarisho kwa ajili ya maziko ya malkia huko Scotland yamepewa jina maalum “Operesheni Unicorn” likiwa jina la mnyama wa kitaifa"
"-Jumatatu, Septemba 12-"
"Siku ya tatu: Charles anatarajiwa kuanza ziara ya England, Scotland, Wales na Ireland Kaskazini, nchi nne zinazounda Uingereza katika operesheni iliyopewa jina maalum “Spring Tide”"
"Ramani ya UK"
"Jeneza la malkia linatarajiwa kupelekwa kwa gwaride hadi Royal Mile huko Edinburgh kutoka Holyrood hadi kanisa la Mtakatifu Giles, ambako kutakuwa na ibada na maombi yatakayohudhuriwa na wanafamilia"
"-Jumanne, Septemba 13"
"Siku ya Nne: Jeneza linatarajiwa kusafirishwa kwa ndege hadi mji mkuu na kupelekwa kwa njia ya barabara hadi Kasri ya Buckingham mjini London"
"Watu wote wanatarajiwa kujipanga barabarani ambako jeneza hilo litapita"
"Mtoto anaweka maua kwenye bustani ya Kasri ya Holyroodhouse huko Edinburgh, Scotland, on Sept"
" 8, 2022, baada ya kutangazwa kifo cha Malkia Elizabeth II"
"-Jumatano, Septemba 14-"
"Siku ya tano: Gwaride la heshima kwa ajili ya jeneza hilo kupitia London linatarajiwa kufanyika, likifuatiwa na kuwekwa mwili kitaifa, katika Ukumbi wa Westminster wa Bunge, uliopewa jina maalum “Operesheni Feather”"
"Wakuu wa familia ya kifalme wanatarajiwa kusimama kuzunguka jeneza hilo katika utamaduni unaojulikana kama Maombi ya Princes"
"-Septemba 15-17-"
"Siku ya 6,7 na 8: Mwili utabakia katika ukumbi wa serikali"
" Wananchi wa Uingereza wanaweza kutoa heshima zao, kwa kupita mbele ya jeneza hilo liliyowekwa katika jukwaa lililopambwa kuadhimisha kifo cha mtu muhimu"
"-Jumapili, Septemba 18-"
"Siku ya tisa: Mapokezi yatafanyika kwa viongozi wanaowasili na wakuu wa nchi ambao wamewasili kwa ajili ya maziko"
"- Monday, September 19 –"
"-Monday, Septemba 19-"
"Siku ya 10: Maziko ya kitaifa yanatarajiwa kufanyika huko Westminster Abbey na umati wa watu utakuwepo katikati ya London"
"Wakuu wa familia ya kifalme wanaweza kuamua kutembea nyuma ya jeneza wakati likibebwa na toroli la bunduki hadi katika abbey huku kukiwa na kimya cha dakika mbili"
"Rais wa Marekani Joe Biden"
"Rais wa Marekani Joe Biden anatarajiwa kuwa kati ya viongozi wa dunia watakao hudhuria mazishi yake Malkia"
"Baada ya hapo jeneza la malkia litapelekwa hadi Kasri ya Windsor kwa ajili ya matangazo ya ibada maalum ya kuiombea maiti katika Kanisa la Mtakatifu George"
"Baada ya hapo atazikwa kwa faragha katika kanisa la kumbukumbu ya Mfalme George VI, pembeni ya kaburi la mumewe, Prince Philip, majivu ya dada yake Princes Margaret, mama yao, pia akiitwa Elizabeth, na baba George VI"
"Repoti hii inatokana na taarifa za mashirika ya habari ya Reuters na AFP"
" "
" "
"Facebook Forum"
"Kifo cha Malkia aliyetawala kwa muda mrefu zaidi nchini Uingereza na kuwepo kama kinara katika jukwaa la dunia kwa miaka 70 kimepelekea salamu za rambirambi kutoka kote ulimwenguni"
"Ni siku ya kwanza kuamka bila kuwa na mwanamke ambaye aliwahi kuelezewa na mjukuu wake wa kiume Harry kama “bibi wa taifa”, wakaazi wa uingereza walianza kukusanyika tena nje ya kasri za Buckingham na Windsor Castle kuweka maua na kupiga picha za kumbukumbu"
"Mabango kote katika mji yameonyesha ujumbe wa kutoa pole na magazeti katika kurasa zake za mbele yamechapisha picha ya ujumbe wa kumkumbuka Malkia"
" Utawala wa Buckingham umesema kutakuwa na muda wa maombolezo na washirika wa familia na nyumba ya kifalme hadi wiki moja baada ya mazishi tarehe ambayo haijathibitishwa lakini inatarajiwa katika muda wa siku 10"
"Waziri mkuu Liz Truss alisema kifo cha Malkia Elizabeth wa II kimesababisha huzuni kubwa "
" Truss alizungumza wakati wa kuanza kikao maalumu cha bunge cha kumuenzi malkia huyo"
" Alimwita Malkia mwanadiplomasia mkuu wa taifa na akasema kujitolea kwake kwa wajibu ni mfano kwa kila mtu"
"Facebook Forum"
