"
Rais wa zamani wa Ufaransa, Francois Hollande, azuru Congo
"
"
Marekani yawataka raia wake kuondoka haraka Russia
"
"
Ukraine yazihimiza nchi zinazoiunga mkono kuifahamisha Russia kile itakachopoteza
"
"
Ukraine yataka Russia kukabwa zaidi
"
"
Korea Kaskazini yafanya majaribio ya makombora
"
"
Iran yaanza mashambulizi kwa Wakurdi, Iraq
"
"
UN yasema kundi la wakimbizi wa DRC waliokuwa Zambia wamerejea makwao
"
"
Japan yafanya ibada ya mwisho kwa Waziri mkuu wa zamani Shinzo Abe
"
"
Meloni atarajiwa kuwa kiongozi wa kwanza Italia wa mrengo mkali wa kulia
"
"
Kesi ya kamanda wa zamani wa waasi Jamhuri ya Afrika ya Kati yaanza ICC
"
"
Maelfu ya mahujaji wa Kiyahudi wawasili Ukraine kuadhimisha mwaka mpya Rosh Hashana
"
"
Iran yazikemea Uingereza na Norway
"
"
Kipchoge avunja rekodi nyingine ya dunia
"
"
Maelfu ya Wapalestina wafanya ibada kwa ajili ya waliopata ajali baharini
"
"
Russia yakosolewa na Jumuiya ya Usalama na Ushirikiano Ulaya kuhusu kura ya maoni Ukraine
"
"
Mkutano wa UNGA waongeza changamoto za magari NY
"
"
Marekani yaongeza misaada kwa watu wa Rohingya
"
"
Maandamano ya Iran: Maafisa wa usalama wakiri Idadi ya vifo ni 17
"
"
Zelensky aapa hawatasimama hadi watakapoikomboa Ukraine yote
"
"
Raia wa Russia wapinga kuhusishwa kwenye mapigano ya Ukraine
"
"
Biden aangazia Ukraine, usalama wa chakula na afya ya dunia akihutubia Baraza Kuu la UN
"
"
Magonjwa yasiyoambukiza yanachangia asilimia 74 ya vifo ulimwenguni -WHO
"
"
Katibu Mkuu wa UN Antonio Guterres aonya dunia inakabiliwa na hali mbaya
"
"
Matokeo ya awali uchaguzi wa rais Kenya yaonyesha ushindani ni mkali
"
"
Mwili wa Malkia Elizabeth wawasili Edinburgh, Scotland
"
"
Uchaguzi wa Kenya 2022: ushindani mkali
"
"
Majaji maarufu wa Afrika wawasili Kenya kufuatilia kesi ya kupinga matokeo ya uchaguzi
"
"
Kenya yavunja uhusiano wake wa kidiplomasia na Sahrawi
"
"Katika kauli zake mjini Kinshasa alikoanzia na kisha kuelekea Bukavu, Hollande alionyesha nia ya kuona mipango ya kidiplomasia iliyoanzishwa hivi karibuni na Ufaransa katika ukanda wa maziwa makuu katika kukomesha uingiliaji wa nje, inatekelezwa"
"Kiongozi huyo amesema anaamini kwamba kufikia sasa muungano wa vikosi vya ujumbe wa Umoja wa mataifa nchini Congo, Monusco, pamoja na vifaa vyao, si kamilifu na kwa hivyo angependa viimarishwe, ili vifanye kazi kama inavyo stahili, katika kupambana na makundi yenye silaha"
"Jumatano, Hollande akiandamana na mkewe Julie Gayet, pamoja daktari mashuhuri Denis Mukwege, walizindua jengo la huduma mpya ya upasuaji katika hospitali yake ya Panzi"
"Wakati huo huo, wahanga wa dhuluma za ngono na ubakaji wanaopokea matibabu katika hospitali hiyo, walipata fursa ya kueleza masaibu yao kwa Hollande"
"Hayo yanajiri wakati baadhi ya asasi za kiraia zinapanga kufanya maandamano Alhamisi, mjini Bukavu kudai ukombozi wa mji mdogo wa Bunagana kutoka mikononi mwa waasi wa M23"
"Facebook Forum"
"“Russia inaweza kukataa kutambua uraia pacha wa Wamarekani, kuwazuilia kupata msaada kutoka ubalozi mdogo wa Marekani, kuwazuilia kuondoka Russia, na kuwalazimisha wenye uraia pacha kutumikia jeshi,” Wizara ya Mambo ya Nje imesema katika taarifa yake"
"Ilisema kwa kirefu zaidi kuwa raia wa Marekani wasisafiri kwenda Russia na kuwa yeyote aliyeko huko hivi sasa “aondoke Russia mara moja wakati fursa za safari za ndege za abiria zikiwa chache"
”
"Wizara ya Mambo ya Nje ilisema ndege za abiria kutoka Russia “ni chache mno hivi sasa na aghlabu zinakosekana kwa taarifa fupi"
" Njia za usafiri wa barabara kwa magari na mabasi bado ziko wazi"
”
"Lakini imesema Wamarekani wanaosafiri nchini Russia au Wamarekani wanaoishi huko ambao wanapanga kuondoka “wafanye maandalizi yao wenyewe kwa haraka"
"Ubalozi wa Marekani umebanwa sana katika uwezo wake wa kuwasaidia raia wa Marekani, na hali, ikiwemo fursa za usafiri wa aina mbalimbali, unaweza kwa ghafla ukazidi kukosekana zaidi"
”
"Zaidi ya hilo, Wizara ya Mambo ya Nje imewatahadharisha Wamarekani “kuwa haki ya kukusanyika wa amani na uhuru wa kujielezea hauko Russia"
"Jiepushe na maandamano ya kisiasa na kujamii na usiwapige picha maafisa wa usalama katika matukio haya"
" Mamlaka nchini Russia wamewakamata raia wa Marekani walioshiriki katika maandamano"
”
" "
"Facebook Forum"
"Katika taarifa yake Jumatano, wizara ya mambo ya nje ya Ukraine imesema “Ukraine imetoa wito kwa Umoja wa Ulaya na Umoja wa Kujihami wa Ulaya, NATO, na Kundi la G7 kuchukua hatua mara moja na kwa umuhimu kuongeza shinikizo kwa Russia, ikiwemo kuiwekea vikwazo vipya vikali, na kwa umuhimu kuongeza misaada yao ya kijeshi kwa Ukraine, ikiwemo kutupatia vifaru, ndege za kivita, magari ya ulinzi, makombora ya masafa marefu, vifaa vya kutungulia ndege na makombora ya ulinzi"
”
"Ombi hilo limetolewa wakati maafisa waliowekwa na Russia huko Luhansk na Kherson walimuomba Rais wa Russia Vladimir Putin siku ya Jumatano kuyakalia maeneo hayo kwa minajili ya kile walichosema ni uungwaji mkono wa wakazi"
"Maafisa waliowekwa na Russia wamesema asilimia 93 za kura zilizopigwa katika siku tano za kupiga kura ya maoni huko Zaporizhzhia waliunga mkono kujiunga na Russia, pamoja na asilimia 87 huko Kherson, asilimia 98 Luhansk na asilimia 99 huko Donetsk"
" Zote kwa pamoja mikoa hiyo ni asilimia 15 ya taifa lote la Ukraine"
"Ukraine, Marekani na nchi nyingine za Magharibi zimelaani kura hiyo ya maoni zikisema ni kinyume cha sheria"
" Haielekei kama kuna uwezekano mkubwa wa kutambuliwa kimataifa"
"Rais wa Ukraine Volodymyr Zelenskyy aliliambia Baraza la Usalama la UN Jumanne kuwa Russia lazima itengewe kimataifa kwa ukusanyaji holela wa maoni katika nchi yake"
"“Kuna njia moja tu ya kuzuia haya,” alisema kwa njia ya video"
" “Kwanza, ni Russia kutengwa kikamilifu ikiwa ni majibu kwa kila inachokifanya"
”
"Lazima vikwazo zaidi viwekwe dhidi ya Moscow, alisema, na kuwa inyang’anywe kura yake ya turufu kwenye Baraza la Usalama la UN na kuondolewa katika taasisi zote za kimataifa"
"“Ushikiliaji huo wa ardhi zilizovamiwa… ni ukiukaji mkubwa wa kikatili wa Mkataba wa Umoja wa Mataifa,” rais wa Ukraine alisema"
"“Hili ni jaribio la kuiba ardhi ya nchi nyingine"
" Hili ni jaribio la kufuta viwango vya sheria za kimataifa"
”
"Iwapo Moscow itazishikilia ardhi hizi, Zelensky alisema, “itamaanisha kuwa hakuna kitu chochote cha kuzungumzia na rais wa Russia"
”
" "
" "
"Facebook Forum"
"Ukraine imetoa mwito kwa mataifa yanayo iunga mkono kuweka wazi kwa Russia kwamba majaribio yake ya unyanyasaji, vitisho, na majaribu yataongeza zaidi uungwaji mkono kwa Ukraine"
"Huungwaji mkono huo ni katika mgogoro ambao umeanza Febuari baada ya Russia kuivamia Ukraine"
"Taarifa ya wizara ya mambo nje ya Ukraine inaeleza kuwa inatoa mwito kwa Umoja wa Ulaya, NATO na kundi la mataifa saba kuongeza msukumo wa haraka kwa Russia"
"Msukumo huo unajumuisha kuweka vikwazo vipya vikali na kuongeza misaada yao muhimu ya kijeshi ikijumuisha kuipatia vifaru, ndege za mapambano, magari ya kivita, makombora ya masafa ya mbali, na kutungua ndege pamoja na mifumo ya kujizuia na mamkombora"
"Mwito huo umetolewa baada ya Russia kufanikiwa kuweka viongozi wanaoiunga mkono katika maeneo ya Luhansk na Kherson leo hii"
"Facebook Forum"
"Korea Kaskazini imefanya jaribio lake la pili la makombora wiki hii saa kadhaa kabla ya makamu wa rais wa Marekani, Kamala Harris, kujiandaa kutembelea eneo huru linalo tenganisha Korea Kusini na Kaskazini"
"Ilifanya majaribio ya makombora ya masafa mafupi Jumatano jioni kuelekea katika mwambao wa mashariki, jeshi la Korea Kusini limesema katika taarifa kwa wanahabari"
"Serekali ya Japan pia imeripoti kufanyika kwa majaribio hayo lakini hakuna taarifa zaidi zilizo tolewa"
"Majaribio hayo yamefanyika baada ya siku tatu toka Korea Kaskzini kujaribu makombora ya masafa mafupi"
"Mpaka sasa imeshafyatua makombora 34 kwa mwaka huu kiwango ambacho ni cha juu"
"Majaribio haya ya sasa yanachukuliwa kama vitisho toka maafisa wa Marekani kupanga ziara ya makamu wa rais wa Marekani kutembelea eneo huru maarufu kama DMZ"
"Facebook Forum"
"Iran imeanzisha kampeni mpya ya mashambulio ya mabomu kwa kutumia ndege zisizo na rubani Jumatano ikilenga maeneo ya makundi ya upinzani ya Kikurdi"
"Maeneo hayo yapo kaskazini mwa Iraq wakati ambapo kuna maandamao ya kuipinga serekali ya kislamu wamesema maafisa wa Kikurdi"
"Mashambulizi yamefanyika mapema Jumatano yakilenga Koya iliyopo kilometa 60 mashariki mwa Irbil amesema Soran Nuri, mwanachama wa chama cha Demokratik cha Kikurdi cha Iran"
"Kundi hilo linalo fahamika kama KDPI ni kundi la mrengo wa kushoto lenye silaha ambalo limepigwa marufuku Iran"
"Shirika la habari linalo endeshwa na serekali la IRNA na mashirika ya utangazaji yamesema kwamba vikosi vya nchi kavu vya serekali ya kimapinduzi vililenga baadhi ya kambi ya makundi ya uasi kaskazini mwa Iraq kwa kutumia makombora yenye usahihi na ndege zisizo na rubani za kushambulia"
"Facebook Forum"
"Umoja wa Mataifa ulisema Jumanne kwamba karibu wakimbizi 6,000 wa Congo waliokimbilia Zambia mwaka 2017 wamerejea nyumbani tangu kuzinduliwa kwa mpango wa kuwarejesha makwao kwa hiari hapo mwaka 2021"
"Maelfu ya watu walivuka na kuingia Zambia kutoka jamhuri ya Kidemokrasi ya Congo miaka mitano iliyopita, wakikimbia mapigano kati ya wanajeshi wa serikali na makundi ya wanamgambo pamoja na mapigano ya kikabila"
"Wakati baadhi ya maeneo ya Congo ikiwa bado sio salama, lakini hali katika baadhi ya maeneo ikiwa ni pamoja na jimbo la kusini la Haut-Katanga, imetulia na kuruhusu kurejeshwa kwa wakaazi, shirika la kuhudumia wakimbizi katika Umoja wa Mataifa (UNHCR) lilisema"
"Taarifa hiyo imesema kwamba Waliorejea ambao wengi wao walikuwa watoto, walisafirishwa kutoka makazi ya wakimbizi ya Mantapala kaskazini mwa Zambia hadi DRC kwa basi"
"Wameelezea kufurahishwa na furaha ya kuweza kurudi nyumbani na wanatarajia kuungana tena na familia zao pamoja na marafiki na kuanza maisha yao upya, shirika hilo liliongeza"
"Zaidi ya wakimbizi 11,000 waliandikishwa kurejea mwishoni mwa mwaka, shirika la Umoja wa Mataifa lilisema"
"Takribani wakongo milioni moja wamepata makazi katika nchi jirani, huku Zambia ikihifadhi Zaidi ya wakimbizi 60,000 nanaotafuta hifadhi na wakimbizi wa zamani kutoka nchi jirani ya kaskazini"
"Facebook Forum"
"Mazishi ya kitaifa, yaliyofanyika katika uwanja wa Nippon Budokan katikati mwa Tokyo, yalivutia maelfu ya raia wa Japani na viongozi wa kigeni, licha ya upinzani wa ndani dhidi ya ibada hiyo"
"Majivu ya Abe yalibebwa ndani ya ukumbi na mjane wake, Akie, na kuwekwa kwenye sehemu iliyopambwa kwa maua iliyovazwa bendera ya Japan"
"Akitizama mabaki ya Abe, akiwa ameupa mgongo umati wa watu, Waziri Mkuu wa Japan Fumio Kishida alitoa hotuba ya kumbukumbu ya kibinafsi kwa Abe, rafiki yake na mshauri"
"Kishida alimuambia, “Abe-san, ulikuwa mtu tuliyehitaji kukaa nasi kwa muda mrefu zaidi"
”
"Saa chache kabla ya ibada hiyo, msafara mrefu wa raia wa Japan walijipanga nje ya uwanja huo kuacha maua na kutoa heshima zao za mwisho"
" "
"Facebook Forum"
"Ameahidi kuwa kiongozi wa watu wote"
" Chama chake chenye siasa kali za mrengo wa kulia ‘Brothers of Italy’ na washirika wake wanatarajiwa kuwa na wingi wa viti katika mabaraza mawili ya bunge, kwa mujibu wa makadirio ya matokeo ya uchaguzi mkuu wa jana Jumapili"
"Meloni, mwenye umri wa miaka 45, amesema atajitahidi kuuanganisha nchi yake kama atatakiwa kuunda baraza jipya"
"Matokeo ya uchaguzi wa Jumapili unaonyesha kwamba anaweza kuwa mshindi na hivyo kuteuliwa waziri mkuu mpya wa nchi hiyo"
"Meloni anaonekana akipunguza ukali wa siasa za mrengo wa kulia kwenye matamshi yake katika kile kinacho onekana ni juhudi za kuwahakikishia wanachama wa Jumuiya ya Ulaya na washirika wa kimataifa"
"Facebook Forum"
"Mahamat Said Abdel Kani mwenye umri wa miaka 52 anayedaiwa kuwa mwanachama wa kundi lililokuwa linaongozwa na waislamu la Seleka, anatuhumiwa kwa kuwatesa wafuasi wa upinzani wakati nchi ilipokuwa inatumbukia katika vita vya wenyewe kwa wenyewe mwaka 2013"
"Wakimbizi kutoka Jamhuri ya Afrika ya Kati wakipata vitambulisho vyao vya kidijitali katika kambi ya wakimbizi ya Gado-Badzere, Cameroon"
" June 26, 2022"
"Kani anashutumiwa kumuua kiongozi wa polisi katika mji mkuu wa Bangii mwaka 2013 ambako wafuasi wa rais aliyetimuliwa Francois Bozize waliteswa vibaya"
"Mwendesha mashtaka atategemea ushahidi wa watu 43 katika kesi hiyo ambayo inatarajiwa kudumu kwa miezi kadhaa"
"Kundi la utetezi la la Bw Said limetoa hoja kwamba linashaka na ushahidi uliotolewa dhidi yake"
" "
"Facebook Forum"
"Russia imekuwa ikifanya mashambulizi ya angani katika meneo kadhaa zaidi inayoyalenga na kuhamasisha raia wake kukabiliana na hali ya kuemewa kutokana na vita vinayoingia mwezi wake wa nane"
"Mahujaji hao, wengi wao wakitokea Israel na maeneo mengine, walikusanyika katika mji mdogo wa Uman, eneo alilozikwa Nachman wa Breslov, kasisi wa Hasidic anayeheshimiwa na aliyefariki mwaka 1810"
"Barabara wa mtaa mmoja wa kati wa Uman zilikuwa zimefurika wanaume wa umri mbalimbali wakivaa makoti meusi vazi la utamaduni wao na nywele zinazoning’inia pembeni"
" Baadhi walikuwa wakipaza sauti katika maombi"
" Wengine walipiga makelele, na kucheza ngoma"
" Matangazo na alama zinazotoa maelezo katika lugha ya Hebrew zilikuwa kila pahali"
"Baadhi ya wageni, kama Nahum Markowitz kutoka Israel, wamekuwa wakifanya safari hii kwa miaka kadhaa na hawakuwa tayari kuruhusu vita kuwazuilia mwaka huu"
"“Sisi hatuongopi"
" Ikiwa tunakuja kwa Kasisi Nachman, atatulinda kwa mwaka mzima,” alisema Markowitz, ambaye amekuwa akizuru Uman tangu mwaka 1991, wakati Umoja wa Soviet ulipovunjika na kuwezesha wageni kuweza kufanya hija"
" "
"Mbali na hayo, alisema, yeye anauzoefu tayari wa hatari za vita na milio ya ving’ora ambavyo hutokea ukiwa unaishi Israeli"
"Mji huo, ulioko kilomita 200 (maili 125) kusini mwa mji mkuu, Kyiv, unadesturi ya kuvutia maelfu ya mahujaji kwa ajili ya Rosh Hashana, mwaka mpya wa Kiyahudi, ambao unaanza jioni ya Jumapili na kumalizika Jumanne"
"Ubalozi wa Ukraine nchini Israeli ulikariri kuwataka wale waliopanga kufanya safari kubaki nyumbani, ikiwaonya kupitia ukurasa wake wa Facebook kuwa Russia imeendelea kulenga mashambulio kwenye maeneo yenye watu wengi na kuwa “mashambulizi hayo yanasababisha hatari ya kweli kwa maisha yako!”"
"Serikali za Israeli na Marekani pia zimeonya raia kutosafiri mwaka huu kuelekea huko – na baadhi ya tahadhari hizo zimesaidia"
"Zaidi ya mahujaji 35,000 walizuru mwaka jana licha ya kukabiliwa na katazo la kusafiri kutokana na janga la COVI-19, alisema afisa wa eneo Oleh Hanich"
"Mwaka huu idadi ya walijitokeza kusafiri ni ndogo, lakini bado ni wengi, ukizingatia kuwa hakuna ndege ya abiria zinazowalisi nchini humo"
" Jamii ya Umoja wa Wayahudi wa Ukraine walisema mahujaji 23,000 walikuwa wamewasili Uman hadi siku ya Jumapili"
"“Siyo virusi vya corona wala vita inaweza kuwazuia kuja"
" Kwa watu hawa, hili ni eneo takatifu,” Hanich alisema, huku akikiri “hatuwezi kudhamini kikamilifu usalama wao"
”
"Rav Mota Frank, 54, hapo awali alikuwa anasita kusafiri kutoka mwaka huu"
" Lakini aliamua ilikuwa inastahiki kukabiliana na hatari baada ya kugundua kuwa hali katika eneo Uman ni tulivu zaidi kuliko maeneo ya mstari wa mbele na baada ya kuona namna Waukraine walivyoonyesha ukakamavu kukabiliana na hatari za vita"
"“Panapokuwa na milio ya ving’ora, hawajifichi katika eneo la nyumba chini ya ardhi, lakini wanajaribu kuwa karibu na eneo la hifadhi,” alisema kuhusu Waukraine"
" “Sisi huko Israeli tumezoea hili – pia tunavita inayoendelea"
" Tumezoea maisha ya namna hii"
" Ndio maana haituogopeshi sana"
”
"Uman kwa hakika iko mbali na mstari wa mbele wa vita upande wa mashariki na kusini ya Ukraine, lakini iko katika masafa ambayo makombora ya Russia yanaweza kufikia na imewahi kushambuliwa"
"Mwaka 2020, maelfu ya mahujaji walishindwa kufika Uman baada ya Ukraine kufunga mipaka yake kutokana na kuongezeka kwa maambukizi ya COVID-19"
" "
" "
"Facebook Forum"
"Shirika la habari la IRNA lilisema Jumapili kwamba Wizara ya Mambo ya Nje ya Iran iliwaita mabalozi wa Uingereza na Norway Jumamosi kuwasilisha madai yao kwa wajumbe hao"
"Tehran ilitaja tabia ya uhasama ya vyombo vya habari vya lugha ya Kiajemi yenye makao yake mjini London, wakati ikimlalamikia mwanadiplomasia wa Norway kuhusu msimamo wa kuingilia kati wa spika wa bunge la nchi hiyo, ambaye ameelezea uungaji mkono wake kwa waandamanaji kwenye ujumbe waTwitter"
"Maandamano yalizuka zaidi ya wiki moja iliyopita kote nchini Iran, huku waandamanaji wakikasirishwa na kifo cha mwanamke mwenye umri wa miaka 22 wa Kikurdi, Mahsa Amini"
" Ni wimbi kubwa la maandamano kutokea dhidi ya serikali katika muda wa miaka mingi"
"Jake Sullivan, mshauri wa usalama wa kitaifa wa Rais wa Marekani Joe Biden, aliambia kipindi cha “This Week” cha ABC siku ya Jumapili kwamba maandamano ya Iran yanaonyesha imani iliyoenea kwamba waandamanaji wanastahili utu na haki zao na kwamba Marekani inawaunga mkono"
"Alisema Marekani inaunga mkono watu wanaotetea haki zao"
"Baadhi ya wanawake wa Iran wamekata nywele zao hadharani au kuchoma hijabu zao barabarani huku umati wa watu wenye hasira ukitoa wito wa kuangushwa kwa Kiongozi Mkuu wa kidini Ayatollah Ali Khamenei"
"Televisheni ya taifa ya Iran inasema watu 41 wameuwawa kwenye ghasia za wiki moja"
" Serikali imefunga mawasiliano ya mtandao ili kuzuia habari kusamba na kuchochea ghasia zaidi mitaani"
" "
"Facebook Forum"
"Nyota huyo wa Kenya alitumia saa 2, dakika 1, sekunde 9 na kupunguza sekunde 30 kutoka kwa muda wake wa awali wa saa 2:01:39 katika njia ile ile alioweka rekodi yake ya 2018"
"""Miguu yangu na mwili wangu bado unajihisi kijana,"" Kipchoge mwenye umri wa miaka 37 alisema"
" ""Lakini jambo muhimu zaidi ni akili yangu, na hiyo pia inahisi mpya na mchanga"
" Nina furaha sana kuvunja rekodi ya dunia"
”
"Kipchoge, amejivunia rekodi zake ambazo hakuna mtu yeyote aliyeweza kuweka kwenye mbio za Marathon, kwa kuweza kushinda mbio 15 kati ya 17 za kimataifa, ikiwa ni sio tu medali mbili za dhahabu za mbio za Olimpiki bali ushindi katika michuano kumi tofauti ya dunia"
"Mwanariadha wa Ethiopia, Tigist Assefa alishinda bila kutarajia katika mbio za wanawake akivunja rekodi yake binafsi kwa kwenda mbio akitumia muda wa saa 2:15:37 , ikiwa ni dakika 18 mbio zaidi kuliko alivyowahi kukimbia hapo awali"
" Ilikuwa mbio za tatu kwenda na kasi kubwa kwa wanawake"
"""Sikuwaogopa wapinzani wangu, ingawa walikuwa na nyakati za haraka kuliko mimi,"" Assefa mwenye umri wa miaka 26 alisema"
"Rosemary Wanjiru wa Kenya alikuwa wa pili katika mbio yake ya kwanza ya Marathon akitumia muda wa saa 2:18:00, ikiwa ni mara ya pili kwa mtu kuingia kwenye mbio hizo kwa mara ya kwanza na kwenda kwa kasi kama hizo mbele kidogo ya ile iliyowekwa na mwanariadha wa Ethiopia Tigist Abayechew alipotumia saa 2:18:03"
"Facebook Forum"
"Mazishi ya Jumamosi yalifanyika huku idadi ya vifo kutokana na ajali hiyo ya boti ya wahamiaji ikiongezeka na kufikia 89 na kuifanya kuwa mbaya zaidi kufikia sasa huku idadi kubwa ya watu wakikimbia Lebanon inayokumbwa na mzozo wa kiuchumi"
"Jeshi la Lebanon lilitangaza kuwa wanajeshi wamemkamata mtu mmoja anayedaiwa kuandaa safari hiyo iliyouwa watu"
" Mzozo wa kiuchumi wa miaka mitatu wa Lebanon unachukuliwa kuwa mbaya zaidi kuwahi kushuhudiwa duniani tangu miaka ya 1850 na kusababisha robo tatu ya nchi hiyo kuwa maskini"
"Upigaji kura ulianza Ijumaa huko Luhansk, Kherson na katika baadhi ya mikoa ya Zaporizhzhia na Donetsk inayodhibitiwa na Russia"
"Upigaji kura huo, unachukuliwa kama njia ya Russia kutaka kuhalalisha uvamizi kwenye mikoa hiyo, zoezi ambalo limelaaniwa kwa wingi na nchi za Magharibi"
"Watu wakiendelea kupiga kura katika maeneo ya mikoa ya Ukraine inayokaliwa kwa mabavu na Russia"
"Jumuiya ya Usalama na Ushirikiano Ulaya, OSCE, imesema kura hiyo ya maoni si halali"
"“Uchaguzi au kura ya maoni katika ardhi ya Ukraine unaweza kutangazwa na kufanywa na maafisa halali, kulingana na sheria za taifa na viwango vya kimataifa, Jumuiya ya OSCE ilisema katika taarifa yake"
" “Hivyo kura ya maoni iliyopangwa’ itakuwa ni uvunjifu wa sheria"
”
"Upigaji kura wa Ijumaa unafuatia tangazo lililotolewa na Rais wa Russia Vladimir Putin kuwa anakusudia kuwaandikisha wanajeshi wa akiba 300,000 kwa ajili ya “operesheni maalum za kijeshi” huko Ukraine"
"Rais Vladimir Putin"
"Putin alisema katika hotuba iliyotangazwa kupitia televisheni wiki hii kwamba kuandikishwa wanajeshi wa akiba, ni muhimu katika kulinda mipaka na utawala wa Russia, na hiyo inaonekana ni kufuatia mafanikio ya Ukraine katika kujibu mashambulizi ya Russia huko kaskazini mashariki mwa Ukraine"
"Putin alisema nchi za Magharibi zinajaribu kudhoofisha na kuiangamiza Russia, na kuwa nchi yake itatumia “kila nyenzo iliyoko katika mikono yetu kuilinda Russia na watu wetu"
”
"Maandamano ya mitaani dhidi ya kuandikishwa wanajeshi yamezuka Moscow na miji mingine ya Russia, huku polisi wakiwakamata waandamanaji 1,300"
"Wakati huo huo Wizara ya Ulinzi ya Uingereza ilisema katika ripoti yake ya kijasusi Ijumaa: “Katika siku tatu zilizopita, majeshi ya Ukraine yamedhibiti ngome muhimu ya kivita huko ukingo wa mashariki ya mto Oskil katika eneo la Kharkiv Oblast"
" Upande wa kusini, huko Donetsk Oblast, mapigano yanaendelea wakati majeshi ya Ukraine yakiushambulia mji wa Lyman, mashariki mwa Mto Siverskyy, ambao ulitekwa na Russia mwezi Mei"
" Hali ya uwanja wa vita bado ni tete, lakini Ukraine hivi sasa inashinikiza kukamata ardhi ambayo Russia inaiona ni muhimu kwa malengo yake ya kivita"
""""
" "
" "
" "
" "
" "
" "
"Facebook Forum"
"Kuendesha gari katika jiji la New York siku zote ni tukio lisilo la kawaida, huku magari yakigongana na wapiti njia wakijitahidi kupata njia ya kupita katika barabara za mji na sehemu za watembea kwa miguu"
"Zaidi ya wakazi milioni moja na nusu wanaishi Manhattan, pia ni makao mkuu ya Umoja wa Mataifa"
" Kuendesha gari jiji hilo kunataka ustadi wa aina yake kwasababu mara nyingine utahisi kama ni jinamizi, lakini katika kipindi hiki cha wiki mbili katika mwezi huu wa Septemba wakati wa kikao cha kila mwaka cha Baraza Kuu la Umoja wa mataifa, magari barabarani yanakumbana na ulinzi mkali kwasababu ya wakuu wa serikali takriban 193 wanaohudhuria kikao hicho"
" Fikiria pale unapokuwa katikati ya barabara"
" Magari yameshonana barabarani yakitembea kwa mwendo wa pole pole"
" Magari ya polisi nayo yako jirani kabisa"
" Hakuna anaweza kufika sehemu yoyote kwa haraka zaidi wakati wa kikao cha Baraza Kuu la Umoja wa Mataifa"
"Labda uwe ndani ya moja ya magari 200 yanayowaendesha waheshimiwa kwenda na kutoka Umoja wa Mataifa"
"Sajenti Patrick McGuire wa idara ya polisi New York, anayehusika na usalama kwa ajili ya Baraza Kuu la Umoja wa Mataifa anasema, “kuna watu wa idara ya usalama, wale wa idara ya polisi na wa upelelezi ambao wanayakagua magari yanayoingia katika eneo hilo"
”
"Baada ya shughuli hiyo ndipo wanapoweza kuingia ndani"
" Kwenda Umoja wa Mataifa kunaanzia kwenye kituo cha operesheni"
" Idara ya ulinzi wa kidiplomasia kwenye Wizara ya Mambo ya Nje imechukua ghorofa nzima katika hoteli ya Midtown"
" Eneo hilo limeandaliwa katika muda wa saa 72 lakini inachukua miezi minane ya kupanga"
" Watu elfu moja na magari zaidi ya 100 yenye kubeba silaha na magari aina ya aina yake aina ya Limousine ambayo yanasimamiwa na kikosi maalum kinachojulikana kama “Swat Team” na magari mengine pia kwa ajili ya waheshimiwa"
" J"
" R"
" Kulik, mratibu wa idara ya usalama kwa ajili ya Baraza Kuu la Umoja wa mataifa anasema “wafanyakazi wetu wanafanya kazi katika maeneo haya husika kwa ajili ya ulinzi na kuwaweka salama wale wanaolindwa na kwa kweli ni kazi ya aina yake kwasababu muda wote wako katika harakati"
"Lazima tuhakikishe kwamba tunadhibiti ulinzi katika kila upande, bila ya kujali wanakwenda wapi na muda gani katika na sehemu gani"
”
"Idara ya Usalama ya Marekani inashughulika na viongozi wa serikali kama marais na mawaziri wakuu"
"Msafara wa magari unavyokuwa mrefu, na kiwango cha tishio kwa kiongozi kinakuwa kikubwa"
" Fikiria dhamana ya usalama kwa Rais wa Uturuki, Recep Tayyip Erdogan"
" Ghorofa ya 40 ya ubalozi wa Uturuki iliyofanyiwa ukarabati mpya ikoa mkabala kutoka Umoja wa Mataifa, ambako baadhiya maafisa wanaliita ni jinamizi la ulinzi"
"Kishore Mirchandani ambaye anaishi katika mtaa wa 45 mkabala na Umoja wa Mataifa kwa takriban miaka 15 anasema, “ kwa mfano, kama nahitaji kwenda kucheza gofu kesho"
" Kwahiyo, vifaa vyangu vya gofu naviacha kwa rafiki yangu mtaa wa 65"
”
" Toshie Deuskar, mkazi wa New York, anasema akitembelea hakuna tatizo"
" Tatizo linakuwa pale anapoamua kuwa ataendesha gari yake"
" Kwa mipango yote hiyo na zamu ya saa 12, unaweza kufikria kuwa polisi wa jiji la New York huenda wakapata walau mapumziko baada ya wiki hii"
"Sajenti Patrick McGuire wa idara ya polisi ya New York anayehusika na ulinzi wa UNGA, “tulianza kupanga tukio letu jingine lijalo mara moja"
" Huko Manhattan, siku zote kuna kituo kinachotokea"
”
" Fikiria msururu wa magari barabarani ulivyo katika barabara za jiji la New York kipindi hiki cha UNGA"
"Facebook Forum"
"Kupitia taarifa, Blinken amesema kwamba msaada huo ni pamoja na zaidi ya dola milioni 93 zitakazotolewa kupitia wizara yake, na nyingine milioni 77 kupitia shirika la misaada ya kimataifa la Marekani USAID"
" Amesema kwamba dola milioni 138 zitatumika kwenye program ya kufadhili jamii zilizotoa hifadhi kwa wakimbizi hao nchini Bangladesh"
"Waziri huyo ameongeza kwamba msaada huo unafikisha karibu jumla ya dola bilioni 1"
"9 zilizotolewa na Marekani tangu 2017"
" Mapema mwaka huu Marekani ilitangaza kampeni dhidi ya watu wa Rohigya kuwa mauaji ya halaiki"
" Blinken amesema kwamba msaada huo utawasaidia zaidi ya wakimbizi 940,000 wa Rohingya, na wengine 540,000 waliotoa hifadhi kwao nchini Bangladesh"
" Baadhi ya misaada ni kama vile chakula, maji safi, dawa, makazi pamoja na elimu"
"Facebook Forum"
"Polisi wanadai kuwa msichana huyo Mahsa Amini alikuwa hajavaa hijabu inavyotakikana, huku maafisa wa usalama wakikiri kuwa takriban watu kumi na saba wameuawa katika siku kadhaa za vurugu"
"Katika kauli mbalimbali zilizochapishwa Jumatano, maafisa wa Iran walisema watu wanne waliuawa katika matukio kadhaa ya ghasia katika jimbo la kaskazini magharibi la Kurdistan huku wengine wawili waliuawa wakifanya ghasia katika jimbo jirani la Kermanshah"
"Maafisa wa usalama wa Iran wamewalaumu vibaraka wanaopinga mapinduzi ya Kiislamu kwa ghasia hizo"
" Lakini shirika la haki za binadamu lenye makao yake London, Amnesty International, limesema Jumatano lilikuwa na ushahidi kuwa vyombo vya usalama vya Iran vimewasambaza waandamanaji wengi wao walikuwa watulivu kwa kutumia njia kinyume cha sheria, kama vile kutumia risasi za kuua ndege na vipande vingine vya chuma, mabomu ya machozi na maji ya mwasho, na kuwapiga watu kwa virungu"
"Maandamano yafanyika katika mji mkuu Tehran baada ya msichana Mahsa Amini kufariki akiwa ameshikiliwa katika kituo cha polisi nchini Iran"
"Repoti ya Amnesty International ilisema kikundi hicho kimesajili mauaji ya waandamanaji wanane yaliyofanywa na vyombo vya usalama Jumatatu na Jumanne, ikiwemo wanne huko Kurdistan, wawili huko Kermanshah na wawili wengine Magharibi mwa jimbo la Azerbaijan"
" Imesema waliokufa ni wanaume sita, mwanamke mmoja na mtoto mmoja"
"Shirika hilo haki za binadamu kimesema mamia zaidi ya watu, wakiwemo watoto, wamekamatwa kwa kutumia nguvu kupita kiasi na wamepata majeraha yenye maumivu makali kutokana na risasi za ndege na silaha nyingine"
"“Katika baadhi ya maeneo, baadhi ya waandamanaji walihusika na kutupa mawe nakuharibu magari ya polisi"
" Hili halihalalishi utumiaji wa risasi za chuma, ambazo zimepigwa marufuku katika hali yoyote kutumika,” Amnesty International iliongeza"
"Jimbo la Kurdistan lilikuwa ni nyumbani kwa mwanamke wa Kikurdi mwenye asili ya Iran umri miaka 22, Mahsa Amini aliyefariki Tehran tarehe 16, mwezi Septemba, siku tatu baada ya polisi wanaosimamia maadili kumkamata kwa madai ya kuonyesha sehemu kubwa ya nywele zake hadharani wakati akitembelea mji mkuu wa Iran"
"Amini alikuwa katika hali mahtuti mara baada kukamatwa akiwa na wanawake wengine katika kituo kimoja cha polisi mjini Tehran na baadae alifariki hospitalini, kulingana na taarifa kutoka kwa familia yake na hospitali"
" Familia yake imeshutumu mamlaka husika kwa kumshambulia mtoto wao, lakini polisi wamekanusha kumtendea uovu wowote na kusema bila ya kuonyesha ushahidi kuwa alipata mshituko wa moyo"
" Ndugu zake walisema Amini alikuwa hana historia ya matatizo hatarishi ya kiafya"
" "
"Facebook Forum"
"Rais wa Ukraine alielezea kwa kina kesi dhidi ya uvamizi wa Russia katika Umoja wa Mataifa na aliomba adhabu kutoka kwa viongozi wa dunia katika hotuba yake Umoja wa Mataifa"
"Hotuba hiyo iliyotolewa saa chache baada ya Moscow kutoa tangazo la kipekee kwamba itawaandikisha baadhi ya wanajeshi wa akiba kwa ajili ya vita nchini Ukraine"
"Akiwa amepata nguvu kutokana na mashambulizi ambayo yamewawezesha wanajeshi wake kukomboa tena maeneo ambayo Wa-Russia waliyakamata, Volodymyr Zelensky aliapa katika hotuba yake kwa njia ya video siku ya Jumatano kwamba wanajeshi wake hawatasimama hadi watakapoikomboa Ukraine yote"
"""Tunaweza kurudisha bendera ya Ukraine katika ardhi yetu kamili"
" Tunaweza kufanya hivyo kwa nguvu ya silaha,"" rais alisema katika hotuba iliyotolewa kwa Kiingereza"
" ""Lakini tunahitaji muda"
""""
"Hotuba za video za Zelensky akiwa amevalia fulana ya kijani kibichi zimekuwa jambo la kawaida"
" Lakini hotuba hii ilikuwa moja ya hotuba iliyotarajiwa sana katika Baraza Kuu la Umoja wa Mataifa, ambako vita vimetawala"
"Facebook Forum"
" Kundi hilo kwa jina OVD-info limeseama kwamba lilihesabu takriban watu 1,332 wakiwa wamezuiliwa baada ya kuhudhuria mikutano ya hadhara kwenye miji 38 kote nchini, baada ya tangazo la asubuhi kutoka kwa Putin"
" Maandamano hayo ndiyo makubwa zaidi kuwahi kutokea Russia baada ya yale yaliotokea muda mfupi baada ya tangazo la Moscow kwamba jeshi lingevamia Ukraine mwezi Februari"
"Mwandishi wa habari kutoka shirika la habari la AFP aliyekuwa katikati mwa Moscow alisema kwamba takriban watu 50 walizuiliwa na polisi waliokuwa wamevalia sare za kupambana na ghasia karibu na sehemu ya maduka"
" Hali pia inasemekana kuwa sawa na hiyo kwenye mji uliyokuwa wa kiutawala wa St Petersburg kulingana na wanahabari wa AFP, wakati waandamanaji wakisema maneno kwamba, "" hatutakubali kutumwa kwenye vita"
""""
"Facebook Forum"
"Kwa kutofuata utamaduni wa marais wa Marekani, Joe Biden hakuongea siku ya kwanza kwa kuwa alikuwa safarini nchini Uingereza kuhudhuria Mazishi ya Malkia Elizabeth II"
"Lakini alipotokea katika jukwa la Baraza Kuu Jumatano asubuhi, alianza kwa kuishambulia vikali Moscow kwa kuivamia Ukraine, kutishia kutumia silaha za nyuklia, na kusababisha mgogoro wa chakula ulioathiri mataifa mengi Afrika na sehemu nyingine"
"Biden alisema hatua ya Rais wa Russia Vladimir Putin kushambulia Ukraine tangu mwezi Februari ni “ukiukaji mkubwa wa Mkataba wa Umoja wa Mataifa,” akieleza kuwa “mwanachama mashuhuri wa Baraza la Usalama la UN amevamia nchi jirani yake"
”
"“Majeshi ya Russia yameshambulia shule za Ukraine, vituo vya treni, na mahospitali, na sehemu ya azma ya Moscow ya “kuzima haki za Ukraine za kuwepo kama taifa,” Biden alisema"
"Rais wa Marekani aliongeza kusema “Leo, Putin ametoa vitisho vya wazi vya kutumia nyuklia dhidi ya Ulaya"
”
"Biden alikanusha kauli za Putin kuwa Russia inatishiwa, akiliambia Baraza Kuu “Hakuna aliyeitishia Russia, Hakuna isipokuwa Russia ndiyo imeanzisha vita"
”
"Pia alisema kuwa ni “njama” ya mpango unaoendelea katika maeneo yanayodhibitiwa na Russia huko kusini mwa Ukraine kuendesha “kura ya maoni” kujiunga na Russia, na kuondoka chini ya himaya ya Kyiv"
"Biden alichukua dakika, kisha akasema kwa uhakika “Vita hii ni kuhusu haki za Ukraine kuwepo kama taifa"
" Hilo lazima likufanya usisimke mwili"
”
"“Russia imekiuka misingi muhimu ya mkataba wa Umoja wa Mataifa bila aibu,” Biden alisema"
"Biden pia alitumia hotuba yake kwenye Umoja wa Mataifa kutoa wito kupanuliwa kwa Baraza la Usalama ili kuwa na wawakilishi kutoka mataifa ya mabara mengine ambayo hayana uwakilishi"
"“Marekani inaunga mkono kuongezwa kwa idadi ya wawakilishi wa kudumu na wasio wakudumu katika baraza hilo,” Biden aliliambia Baraza Kuu la UN"
"“Hii ni pamoja na kuwepo viti vya kudumu kwa mataifa hayo ambayo tumeyaunga mkono kwa muda mrefu – viti vya kudumu kwa nchi za Afrika, Amerika Kusini na Carribean"
" Marekani inaahidi kutekeleza kazi hii muhimu,” alieleza"
"Rais wa Marekani pia alitangaza ufadhili mwengine wa dola bilioni 2"
"9 kwa ajili ya kusaidia hatari ya usalama wa chakula duniani iliyosababishwa kwa kiasi fulani na uvamizi wa Russia katika nchi ya Ukraine inayozalisha nafaka "
"White House ilisema usambazaji chakua unahatarishwa vibaya sana na “madhara mengi ya majanga, kuongezeka kwa tatizo la hali ya hewa, kupanda kwa gharama za nishati na mbolea, na vita – ikiwemo uvamizi wa Russia nchini Ukraine"
"Repoti hii imechangiwa na taarifa za mashirika ya habari Reuters, AFP na taarifa za Baraza la Umoja wa Mataifa"
" "
" "
"Facebook Forum"
"Magonjwa yasiyoambukiza kama vile magonjwa ya mshtuko wa moyo, saratani na kisukari yanachangia kwa asilimia 74 ya vifo ulimwenguni na kukabiliana na sababu hatarishi za magonjwa hayo kunaweza kuokoa maisha ya mamilioni ya watu, shirika la afya duniani WHO limesema Jumatano"
"Ripoti ya WHO, inasema magonjwa hayo ambayo mara nyingi yanaweza kuzuilika na ambayo yanasababishwa na namna watu wanavyoishi, yanaua watu milioni 41 kila mwaka, wakiwemo watu milioni 17 walio na umri wa chini ya miaka 70"
"Maradhi ya moyo, saratani na magonjwa ya kupumua kwa sasa yanazidi magonjwa ya kuambukiza na kuwa magonjwa yanayoua watu wengi zaidi ulimwenguni, imesema ripoti hiyo ya WHO"
"“Kila baada ya sekonda mbili, mtu aliye na umri wa chini ya miaka 70 anakufa kutokana na magonjwa yasiyoambukiza, ” Bente Mikkelsen, mkuu wa kitengo cha WHO kinachosimamiya magonjwa hayo, amewambia waandishi wa habari mjini Geneva"
"Magonjwa hayo hayasababishi tu vifo vingi duniani bali ripoti inasema yanakua na athari kubwa kwa namna watu wanavyokabiliana na magonjwa ya kuambukiza kama Covid 19 wakiwa na moja kati ya magonjwa hayo"
"Facebook Forum"
" Baada ya miaka miwili ya vizuizi kutokana na janga la afya na hotuba kwa njia ya video, Baraza Kuu la Umoja wa Mataifa liliwataka viongozi kuja kibinafsi kwenye umoja huo ikiwa wanataka kuzungumza, na ni Rais wa Ukraine Volodymyr Zelensky pekee aliyeruhusiwa kutohudhuria binafsi"
" "
"Katibu Mkuu wa Umoja wa Mataifa Antonio Guterres, wakati akipongeza juhudi za ushirikiano wa kimataifa, ameonya juu ya hali mbaya ya sayari hiyo"
"Katibu Mkuu wa Umoja wa Mataifa Antonio Gutterres akihutubia Baraza Kuu la Umoja wa Mataifa likiwa katika kikao chake cha 77"
"""Msimu wa baridi duniani uko kwenye upeo wa macho,"" alisema Guterres wakati akifungua mkutano mkuu wa kila mwaka"
" "
"Alitoa wito kwa nchi zote zilizoendelea kiuchumi kutoza kodi kwa faida zinazopatikana kutokana na mafuta ghafi na kutoa fedha hizo kugharimia mambo mawili fidia kutokana na uharibifu unaotokana na mabadiliko ya hali ya hewa na kuwasaidia watu wanaopambana na ongezeko la bei"
"""Wachafuzi wa mazingira lazima walipe,"" alisema Guterres"
" "
"Mkutano huo ulibadilika kidogo baada ya kifo cha Malkia Elizabeth II, kwani Rais Joe Biden wa Marekani, kutokana na utamaduni uliopo ni mzungumzaji wa pili katika siku ya ufunguzi wa mkutano, badala yake sasa anatarajiwa kuzungumza Jumatano"
"Miongoni mwa viongozi wanaozungumza leo Siku ya kwanza ni pamoja na Rais wa Ufaransa Emmanuel Macron na Kansela wa Ujerumani Olaf Scholz, viongozi wa mataifa mawili yenye uchumi mkubwa wa Umoja wa Ulaya, ambayo yamehimiza kuweka vikwazo vikali kutokana na uvamizi wa Urusi nchini Ukraine"
"""Mwaka huu, Ukraine itakuwa juu sana kwenye ajenda"
" Haitaweza kuepukika,"" mwanadiplomasia wa ngazi ya juu wa Umoja wa Ulaya Josep Borrell aliwaambia waandishi wa habari mjini New York"
" "
"Viongozi wengine watakaozungumza Jumanne ni pamoja na Rais wa Uturuki Recep Tayyip Erdogan, ambaye amejitokeza kama dalali kati ya Urusi na Ukraine, ikiwa ni pamoja na kupitia makubaliano ya kusafirisha nafaka inayohitajika sana ulimwenguni"
" "
"Facebook Forum"
