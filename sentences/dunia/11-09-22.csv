"
Kiongozi wa Russia akiri Kyiv imepata 'mafanikio makubwa'
"
"
Guterres apigwa na butwa kutokana na uharibifu unaotokana na mafuriko Pakistan
"
"
Utaratibu wa mazishi ya Malkia na kutangazwa rasmi Mfalme Charles III
"
"
Mfalme Charles III arejea London na mkewe Malkia Consort
"
"
Bendera za Marekani kupeperushwa nusu mlingoti kufuatia kifo cha Malkia Elizabeth
"
"
Uchaguzi wa visiwa vya Solomon kucheleweshwa kwa miezi 7
"
"
Tanzia ya Malkia Elizabeth II wa Uingereza
"
"
Madaktari wapendekeza Malkia Elizabeth awekwe katika uangalizi wa kiafya
"
"
India na Japan kuzidisha ushirikiano wa kiulinzi
"
"
Wafanyakazi wa ubalozi wa Iran watakiwa kuondoka Albania
"
"
Wakazi karibu na kiwanda cha nyuklia cha Ukraine washauriwa kukimbilia usalama
"
"
Waziri Mkuu Liz aahidi kutoweka kodi kubwa kwa wazalishaji umeme
"
"
Vladmir Putin na rais Xi Jinping watakutana wiki ijayo huko Uzbekistan
"
"
Putin anasema anataka kujadili makubaliano yanayoruhusu usafirishaji nafaka
"
"
Truss amechagua baraza la mawaziri linaloweka historia katika Uingereza
"
"
Liz Truss achukua wadhifa wa waziri mkuu mpya wa Uingereza
"
"
Liz Truss ndiye Waziri Mkuu mpya wa Uingereza
"
"
Liz Truss anachukua nafasi ya Boris Johnson leo Jumanne
"
"
Rais 35 wa Burkina Faso wameuawa Jumatatu; serikali ya mpito imesema
"
"
Ukraine yaomba 'kupewa msaada wa juu' kuzuia madhara ya kiuchumi Ulaya
"
"
Liz Truss kukutana na Malikia Elizabeth
"
"
Waziri mkuu wa Uingereza kujulikana wiki hii
"
"
Balozi wa Marekani nchini Russia amaliza muda wake
"
"
Matokeo ya awali uchaguzi wa rais Kenya yaonyesha ushindani ni mkali
"
"
Uchaguzi wa Kenya 2022: ushindani mkali
"
"
Ukraine yafanikiwa kuzishambulia meli za kivita za Russia
"
"
Mara ya ‘mwisho’ kwa Raila, mara ya kwanza kwa Ruto
"
"
Vigogo wa siasa za Kenya wameanza kukiri kushindwa
"
"Rais wa Ukraine Volodymyr Zelenskyy alisema katika hotuba ya kila siku usiku kwa njia ya video Ijumaa kuwa majeshi ya Ukraine yamekamata tena zaidi ya makazi 30 katika mkoa wa Kharkiv"
"“Sisi tunaendelea polepole kuchukua udhibiti wa maeneo zaidi, na kurejesha bendera ya Ukraine na ulinzi wa watu wetu,” Zelenskyy alisema"
"Mapema Jumamosi, kituo cha televisheni cha serikali ya Russia kilitangaza mahojiano na kiongozi aliyeteuliwa na Russia kuongoza Kharkiv, Vitaliy Hanchev, aliyesema, “hali ni mbaya sana hapa hivi sasa"
" Ukweli ni kwamba kulikuwa na ukiukaji wa ulinzi wetu jambo ambalo tayari ni ushindi tosha kwa majeshi ya Ukraine"
”
"Mafanikio ya Ukraine karibu na Kharkiv ni hatua ya haraka zaidi iliyoripotiwa na kila upande kwa miezi kadhaa, na ni moja ya mabadiliko makubwa sana katika kasi ya vita tangu majeshi ya Russia yalipokimbia mashambulizi yenye maafa makubwa katika mji mkuu, Kyiv, mwezi Machi"
"Wachambuzi wa kivita wa Magharibi wanasema kupiga hatua huko kuna waweka Waukraine uwezo wa kushambulia njia kuu ya reli ambayo Moscow imekuwa ikiitegemea kwa ajili ya kupeleka mahitaji kwa majeshi yake upande wa mashariki mwa Ukraine na inaweza kuwaacha wanajeshi wa Russia katika hatari ya kukosa kabisa mawasiliano"
"Taasisi ya tafakuri ya Utafiti wa Kivita imesema majeshi ya Ukraine yalikuwa ndani ya kilomita 15 kutoka Kupiansk, maungano ya njia ya reli ambayo Moscow imekuwa ikiitumia"
"Wizara ya Ulinzi ya Uingereza imesema katika taarifa zake za kipelelezi zilizobandikwa kwenye mtandao wa Twitter Jumamosi kwamba iwapo Ukraine itauteka mji wa Kupiansk “hilo litakuwa pigo kubwa Russia"
”
"Zelenskyy aliweka video mapema wiki hii inayowaonyesha wanajeshi wa Ukraine wakitangaza walikuwa wameuteka mji wa mashariki wa Balakliya, na eneo la mstari wa mbele la kusini mwa Kharkiv, mji wa pili kwa ukubwa nchini Ukraine"
"Majeshi ya Ukraine yalisema yamepiga hatua takriban kilomita 50 katika eneo la mstari wa mbele baada ya shambulizi lililoonekana limewashtukizia warussia"
"Huko Prague, Waziri wa Ulinzi wa Marekani Lloyd Austin amewaambia waandishi wa habari akiwa na mwenzake wa Czech, “Tunaona mafanikio huko Kherson hivi sasa, tunaona mafanikio huko Kharkiv, hivyo basi, hilo linatupa moyo sana, sana"
”
"Waziri wa Ulinzi wa Uingereza alisema katika ripoti yake ya kipelelezi, “Wakati operesheni za Ukraine zikiwa zinaendelea huko Kherson, ulinzi wa Russia katika mstari wa mbele umepata shinikizo kutoka pande zote mbili kaskazini na kusini"
”
" "
"Facebook Forum"
"Washington — "
"Akizungumza kwenye mkutano na waandishi habari mjini Karachi, Guterres amesema, “ nimeona maafa ya kibinadamu sehemu mbali mbali za dunia, lakini sijawahi kushuhudia uharibifu wa kiwango hiki kutokana na hali mbaya ya hewa"
" Kwa hakika sina la kusema kuelezea kile nilichokiona hii leo"
”
"Karibu watu 1 400 wamefariki kutokana na mafuriko yaliyofunika karibu theluthi moja ya ardhi ya Pakistan kutokana na mvua nyingi na kuharibu mimea, nyumba, majengo ya biashara, barabara na madaraja pamoja na kuwasababisha mamilioni ya watu kupoteza makazi yao"
"Guterres amesema kwamba mataifa yanayoendelea yanapata hasara kubwa zaidi kutokana na dunia nzima kutegemea na kutumia mafuta ghafi"
"Katibu mkuu ana matumiani kwamba ziara hiyo yake itaweza kuwahamisisha wafadhili kuchanga fedha kuisaidia Pakistan, ambayo inakadiria kwamba itahitaji zaidi ya dola bilioni 30 kwa kazi za kukarabati na kuwapatia wananchi makazi mapya"
"Karibu watu milioni 33 wameathirika kutokana na mafuriko yaliyoharibu karibu nyumba milioni 2 na majengo ya biashara, na kubomoa kilomita elfu 7 za barabara na kuporomoka kwa madaraja 500"
"Ofisi ya utabiri wa hali ya hewa inasema kwamba Pakistan imepata mara tano zaidi ya mvua mwaka huu wa 2022 kuliko ilivyokuwa kawaida"
"Facebook Forum"
"Kengele za kanisani zilisikika kote Uingereza Ijumaa wakati Mfalme Charles III akijiandaa kuwahutubia raia wake wenye huzuni siku ya kwanza kamili ya utawala wake mpya kufuatia kifo cha mama yake, Malkia Elizabeth II"
"Hivi ndivyo shughuli mbalimbali zimepangwa kufanyika:"
"Mfalme Charles III"
"Mfalme Charles III atahutubia taifa saa mbili usiku, saa za Afrika Mashariki (1700 GMT), Spika wa Bunge la Uingereza Lindsay Hoyle alisema Ijumaa baada ya mtawala mpya kuingia madarakani"
"Mfalme Charles na mkewe waliondoka kutoka makazi ya Balmoral Castle huko Scotland Ijumaa mahali ambako mama yake, Malkia Elizabeth II, alifariki Alhamisi mchana"
" Mwili wake utabakia huko kwa muda mfupi kabla haujahamishwa mjini London"
"Hoyle alisema kikao maalum cha Bunge, kimeitishwa kutoa heshima zao kwa Elizabeth II, kitasitishwa muda wa saa kumi na mbili jioni “ wakati Mfalme atakapo hotubia taifa"
”
"Bunge la Uingereza, London, March 2, 2022"
"-Jumamosi, Septemba 10-"
"Siku ya kwanza: Mpango wa siku kumi baada ya kifo cha malkia unaanza na Baraza la Utawala kukutana ili Charles atangazwe rasmi ni mfalme"
"Wapiga tarumbeta watatu watatangaza kutawazwa kwake kwa shangwe"
" Kutangazwa huko kutasomwa kutoka katika roshani ya Kasri ya Mtakatifu James mjini London, halafu nchi nzima"
"Charles atakuwa na mikutano na wananchi, vyombo vya habari vitapewa muhtasari wa mazungumzo yake kupitia afisa mwandamizi wa ofisi ya Mfalme anayehusika na kutawazwa kwa mfalme na mazishi ya kiserikali ya malkia, katika siku sijazo"
"-Jumapili, Septemba 11-"
"Siku ya pili: Jeneza la Malkia linatarajiwa kusafirishwa kutoka Balmoral kwenda katika Kasri ya Holyroodhouse, makazi yake malkia rasmi mjini Edinburgh huko Scotland"
"Safari hiyo kwa njia ya barabara itapita katika miji mingi midogo na vijiji, kuwapa fursa wananchi wa Uingereza nafasi yao kwanza kutoa heshima zao"
"Preparations for the queen's death in Scotland are codenamed ""Operation Unicorn"" after the country's national animal"
"Matayarisho kwa ajili ya maziko ya malkia huko Scotland yamepewa jina maalum “Operesheni Unicorn” likiwa jina la mnyama wa kitaifa"
"-Jumatatu, Septemba 12-"
"Siku ya tatu: Charles anatarajiwa kuanza ziara ya England, Scotland, Wales na Ireland Kaskazini, nchi nne zinazounda Uingereza katika operesheni iliyopewa jina maalum “Spring Tide”"
"Ramani ya UK"
"Jeneza la malkia linatarajiwa kupelekwa kwa gwaride hadi Royal Mile huko Edinburgh kutoka Holyrood hadi kanisa la Mtakatifu Giles, ambako kutakuwa na ibada na maombi yatakayohudhuriwa na wanafamilia"
"-Jumanne, Septemba 13"
"Siku ya Nne: Jeneza linatarajiwa kusafirishwa kwa ndege hadi mji mkuu na kupelekwa kwa njia ya barabara hadi Kasri ya Buckingham mjini London"
"Watu wote wanatarajiwa kujipanga barabarani ambako jeneza hilo litapita"
"Mtoto anaweka maua kwenye bustani ya Kasri ya Holyroodhouse huko Edinburgh, Scotland, on Sept"
" 8, 2022, baada ya kutangazwa kifo cha Malkia Elizabeth II"
"-Jumatano, Septemba 14-"
"Siku ya tano: Gwaride la heshima kwa ajili ya jeneza hilo kupitia London linatarajiwa kufanyika, likifuatiwa na kuwekwa mwili kitaifa, katika Ukumbi wa Westminster wa Bunge, uliopewa jina maalum “Operesheni Feather”"
"Wakuu wa familia ya kifalme wanatarajiwa kusimama kuzunguka jeneza hilo katika utamaduni unaojulikana kama Maombi ya Princes"
"-Septemba 15-17-"
"Siku ya 6,7 na 8: Mwili utabakia katika ukumbi wa serikali"
" Wananchi wa Uingereza wanaweza kutoa heshima zao, kwa kupita mbele ya jeneza hilo liliyowekwa katika jukwaa lililopambwa kuadhimisha kifo cha mtu muhimu"
"-Jumapili, Septemba 18-"
"Siku ya tisa: Mapokezi yatafanyika kwa viongozi wanaowasili na wakuu wa nchi ambao wamewasili kwa ajili ya maziko"
"- Monday, September 19 –"
"-Monday, Septemba 19-"
"Siku ya 10: Maziko ya kitaifa yanatarajiwa kufanyika huko Westminster Abbey na umati wa watu utakuwepo katikati ya London"
"Wakuu wa familia ya kifalme wanaweza kuamua kutembea nyuma ya jeneza wakati likibebwa na toroli la bunduki hadi katika abbey huku kukiwa na kimya cha dakika mbili"
"Rais wa Marekani Joe Biden"
"Rais wa Marekani Joe Biden anatarajiwa kuwa kati ya viongozi wa dunia watakao hudhuria mazishi yake Malkia"
"Baada ya hapo jeneza la malkia litapelekwa hadi Kasri ya Windsor kwa ajili ya matangazo ya ibada maalum ya kuiombea maiti katika Kanisa la Mtakatifu George"
"Baada ya hapo atazikwa kwa faragha katika kanisa la kumbukumbu ya Mfalme George VI, pembeni ya kaburi la mumewe, Prince Philip, majivu ya dada yake Princes Margaret, mama yao, pia akiitwa Elizabeth, na baba George VI"
"Repoti hii inatokana na taarifa za mashirika ya habari ya Reuters na AFP"
" "
" "
"Facebook Forum"
"Kifo cha Malkia aliyetawala kwa muda mrefu zaidi nchini Uingereza na kuwepo kama kinara katika jukwaa la dunia kwa miaka 70 kimepelekea salamu za rambirambi kutoka kote ulimwenguni"
"Ni siku ya kwanza kuamka bila kuwa na mwanamke ambaye aliwahi kuelezewa na mjukuu wake wa kiume Harry kama “bibi wa taifa”, wakaazi wa uingereza walianza kukusanyika tena nje ya kasri za Buckingham na Windsor Castle kuweka maua na kupiga picha za kumbukumbu"
"Mabango kote katika mji yameonyesha ujumbe wa kutoa pole na magazeti katika kurasa zake za mbele yamechapisha picha ya ujumbe wa kumkumbuka Malkia"
" Utawala wa Buckingham umesema kutakuwa na muda wa maombolezo na washirika wa familia na nyumba ya kifalme hadi wiki moja baada ya mazishi tarehe ambayo haijathibitishwa lakini inatarajiwa katika muda wa siku 10"
"Waziri mkuu Liz Truss alisema kifo cha Malkia Elizabeth wa II kimesababisha huzuni kubwa "
" Truss alizungumza wakati wa kuanza kikao maalumu cha bunge cha kumuenzi malkia huyo"
" Alimwita Malkia mwanadiplomasia mkuu wa taifa na akasema kujitolea kwake kwa wajibu ni mfano kwa kila mtu"
"Facebook Forum"
" Miongoni mwa viongozi waliotoa pole zao ni pamoja na waziri mkuu mpya wa Uingereza Liz Truss ambaye kupitia taarifa muda mfupi baada ya kifo hicho kutokea, aliandika kwamba ""taifa lote limeshtushwa na tukio hilo"", akiongeza kwamba, ""Malkia alikuwa msingi imara ampapo Uingereza ya sasa imesimama"""
"Mkuu wa kamisheni ya Umoja wa Ulaya ,Ursula von der Leyen, katika ujumbe wake amesema kwamba, ""Malkia Elizabeth wa pili alishuhudia vita pamoja na maridhiano, huku akiwa nguzo muhimu katika kuleta mabadilko katika jamii na ulimwengu kwa ujumla"""
"Rais wa Marekani Joe Biden kwa upande wake amesema kwamba Elizabeth alikuwa zaidi ya Malkia aliyetikisa kizazi"
" Biden pia ameamuru bendera ya Marekani kupeperushwa nusu mlingoti ndani na nje ya nchi kama kumbukumbu yake hadi pale atakapozikwa"
" "
"Facebook Forum"
" Waziri mkuu wa visiwa hivyo Manasseh Sogavare, amesema kwamba kucheleweshwa huko kwa uchaguzi kwa muda wa miezi 7, kunahitaji marekebisho ya kikatiba, na ni kwa sababau taifa hilo ni mwenyeji wa michezo ya kimataifa ya Pacific, mwaka ujao"
"Amasema kwamba kufanya uchaguzi sambamba na michezo hiyo kutagharimu hela nyingi pamoja na kuzua changamoto za kiufundi"
" Hata hivyo kiongozi wa upinzani Mathew Wale amesema kwamba hatua hiyo inahujumu haki ya wananchi ya kupiga kura mwaka ujao"
"Ameongeza kusema kwamba ni mbinu ya waziri mkuu ya kubaki madarakani zaidi ya muhula wake"
" Sagavare amesema kwamba waziri mkuu amesababisha aibu ya kieneo , kama taifa ambalo lipo tayari kukiuka katiba yake ili kuwa mwenyeji wa michezo ya wiki mbili kinyume na matakwa ya wananchi wake"
"Facebook Forum"
"Alikuwa ni kiongozi wa muda mrefu katika utawala wa kifalme duniani na mwaka huu alisherehekea miaka 70 ya kushikilia taji hilo"
"Mwandishi Henry Ridgwell anaangalia maisha ya mmoja wa viongozi walioheshimiwa sana duniani"
"Alikuwa kiongozi pekee wa kifalme ambao waingerea wanaishi leo wamewahi kuwafahamu, ni mfano taifa, himaya yake na jumuiya ya madola"
" Alionyesha nguvu ya Uingereza na tabia yake muda mrefu kabla hata ya kujua atakuwa malkia"
"Malkia Elizabeth II alisema:“Natangaza mbele yenu nyote kuwa maisha yangu yote, yawe marefu au mafupi, nitajitolea kuwahudumia na kwa huduma kwa familia yangu kubwa ya kifalme ambayo sote ndiyo tuko humo"
”
"Akiwa na umri wa miaka 25, Elizabeth aliingia katika uongozi wa kifalme baada ya kifo cha baba yake George wa sita, takriban miaka mitano tu baada ya kuolewa na mzaliwa wa Ugiriki, Prince Phillip"
"Alishuhudia mabadiliko makubwa na ya kina katika jamii na teknolojia wakati wa utawala wa zaidi ya miongo saba, wakati ambapo alionya kuhusu hatari za kutu kuachana na maadili ya zamani wakati wakikumbatia fursa za uvumbuzi mpya"
"Aliandika tweet yake ya kwanza mwaka 2014"
" Kuna rekodi chache ambazo hakuzivunja: alikuwa ni kiongozi wa muda mrefu duniani katika himaya ya kifalme"
"((Richard Fitzwilliams, Mwandishi na Mchambuzi wa Masuala ya Kifalme))"
"“Kama mkuu wa Jumuiya ya Madola, malkia ana uhusiano na matukio yaliyopita"
" Mara nyingine ilikuwa ni matukio magumu kwasababu dhana ya ufalme, wakiangalia unyanyasaji wa kikoloni na ufalme"
" Lakini malkia alikuwa na wasi wasi, nadhani kwasababu ya nia yake ya dhati kwa taasisi"
”
"Aliwakilisha urafiki wa Uingereza kwa wale ambao walikuwa na thamini sawa na za Uingereza kama vile uhuru, usawa, na demokrasia"
" Kwajeshima alikabiliana na wale waliokuwa na mtizamo tofauti"
"Kuonekana naye ilikuwa na maana ya kupata fursa nzuri na heshima kubwa"
"Malkia wa Uingereza Elizabeth"
"Malkia pia alikuwa akikosolewa katika nchi yake mwenyewe"
" Wa Marengo wa kushoto walimlenga kama mfano wa taasisi ambayo haiku sawa katika enzi hii ya sasa, uhuru mambo leo na demokrasia duniani na mzigo kwa mlipa kodi wa Uingereza"
"Kifo cha Princess Diana ambaye alikuwa maarufu sana kilikuwa ni fursa nzuri kwa wakosoaji wake kumshutumu kwa kuwa kimya na kuchukua muda kuelezea chochote"
"Princess Diana"
"Malkia Elizabeth II alieleza kuwa: “Ninachowaeleza hivi sasa, kama Malkia wenu na kama bibi, nasema haya kutoka kwenye moyo wangu"
" Kwanza, natoa heshima kubwa kwa Diana"
" Alikuwa mtu wa kipekee na binadamu mwenye kipaji"
”
"Prince William na Kate"
"Ndoa ya mjukuu wake Prince William kwa Kate Middleton ilionyesha hiba ya ujana kwa taasisi hii ya enzi na enzi"
"Wakati + Prince Harry alipomuoa muigizaji wa kimarekani Meghan Markle, Elizabeth alikuwa kiongozi wa familia ambaye alionekana kwenda ambayo ilikwenda na wakati katika umaarufu, mabadiliko na ulimwengu"
"Lakini kulikuwa na maumivu siku za usoni"
" Mtoto wake wa pili wa kiume Prince Andrew alikuwa akichunguzwa akihusisha na mashtaka yaliyomhusu mtuhumiwa wa ngono kwa watoto"
"Prince Harry na Mkewe Meghan"
"Harry na Meghan waliamua kujiondoa kwenye familia ya kifalme huku kukiwa na shutumba za ubaguzi"
"Kifo cha mume wake Elizabeth, Prince Phillip mwaka 2021 kilimuacha na picha ya kudumu: malkia ambaye anaomboleza peke yake – wakati janga la corona lilipoingia katika taifa lake"
"Mwezi Septemba alimteua waziri mkuu wa tano wa Uingereza chini ya himaya yake – ikiwa ni tukio lake la mwisho la umma"
"FILE -Malkia Elizabeth (Frank Augstein/Pool via Reuters)"
"Malkia Elizabeth atakumbukwa kuwa ni mkuu katika history ya moja ya mataifa makubwa sana duniani, ikiwa ni daraja kati ya mataifa ambayo yalikuwa chini ya ukoloni wa Uingereza na mustakbali wa baadaye kama wahusika wakuu katika dunia inayobadilika sana kutoka ile ambazo yeye alizaliwa na ilivyo sasa"
"FILE - Malkia Elizabeth II alipotembelea Ujerumani"
"Alipoitembelea Ujerumani mwaka 2015, alizungumzia kuhusu mabadiliko makubwa aliyoshuhudia"
"Malkia Elizabeth II alimwambia rais: “Katika maisha yetu Rais, tumeona mambomabaya sana na pia mazuri katika bara letu"
" Tumeshuhudia jinsi mambo kwa haraka yanavyoweza kubadilika kwa uzuri, lakini pia tunafahamu kwamba tufanye kazi kwa bidi ili kuendeleza mafanikio yaliyopatikana baada ya vita vya dunia"
”
"Familia ya Malkia wa Uingereza"
"Utamaduni wa ufalme wa Uingereza – ambao Elizabeth aliushikilia – sasa uko katika mikono ya wale watakao mrithi"
"Lakini Uingereza inarithi jambo moja tofauti sana katika misingi ya demografia, utamaduni na uchumi"
"Katika ulimwengu, dunia hii, kazi yao ni kuonyesha sura ya ukubwa ambayo haina mikanganyiko"
"Facebook Forum"
"Taarifa hiyo ilisema madaktari wa mfalme wa Uingereza wamependekeza awekwe katika uangalizi wa kiafya"
" Imesema Malikia “yuko vizuri” katika nyumba yake ya Balmoral huko Scotland, makazi yake wakati wa majira ya joto"
"Malkia alifuta mkutano wa Jumatano aliokuwa anakutana na Baraza la Privy, kikundi cha karibu yake, washauri wake wanaoaminika sana"
" BBC imeripoti Alhamisi kuwa Prince Charles na wanafamilia wengine wa ufalme huo wanasafiri kuelekea Balmoral ili wawe pamoja na Malkia"
"Kutoka katika akaunti yake ya Twitter, Waziri Mkuu Liz Truss alisema “nchi nzima” ina “wasiwasi mkubwa” kwa habari hizo"
" Aliongeza kuwa, “Fikra zangu – na fikra za watu wote kote Uingereza – ziko pamoja na mtukufu Malkia na familia yake wakati huu"
”
"Malkia alimteua Truss kuwa waziri mkuu huko Balmoral Jumanne, badala ya kusafiri kwenda London kwa tukio hilo"
" Katika kipindi cha miaka 70 ya utawala wake Malkia amekuwa na kawaida ya kukutana na waziri mkuu mpya katika Kasri ya Buckingham"
"Baadhi ya taarifa katika repoti hii inatokana na shirika la habari la AP"
" "
" "
" "
"Facebook Forum"
"India, na Japan, Alhamisi zimesema zitaimarisha ushirikiano wa kiulinzi ambapo New Delhi, imekaribisha uwekezaji wa viwanda vya Japan na mataifa yote mawili yanapanga mazoezi ya pamoja yakihusisha vikosi vyao"
"Waziri wa ulinzi wa India, Rajnath Singh, alifanya mazungumzo na Tokyo, na mwenzake Yasukazu Hamada, na baadaye wote wawili watajiunga na mawaziri wao wa mambo ya nje katika mazungumzo zaidi ya siku mbili"
"Mawaziri hao wawili wamekubaliana kufanyika kwa mapema kwa ufunguzi wa mazoezi ya kijeshi kutafungua njia kwa ushirikiano mkubwa zaidi na operesheni za pamoja za majeshi ya anga ya mataifa hayo mawili"
"India kama ilivyo kwa Japan, itaboresha jeshi lake katika kile inachokiona kama kuongezeka kwa tishio la kiusalama ikijumuisha jirani yake China"
"Facebook Forum"
"Wafanyakazi wa ubalozi wa Iran, katika mji mkuu wa Albania, walifanya kazi usiku kucha baada ya kupewa saa 24 za kuondoka nchini humo kutokana na shambulizi kubwa la kimtandao ambalo serikali ya Albania, inailaumu Iran"
"Hiki ni kisa cha kwanza kinachojulikana kwa nchi hiyo kuvunja uhusiano wa kidiplomasia kutokana na shambulizi hilo"
"Harakati ndani ya ubalozi wa Iran mjini Tirana, ziliendelea bila kukoma kuanzia Jumatano hadi Alhamis"
"Pipa tupu lilionekana likipelekwa katika eneo hilo na baadae moto ulianza kuwaka ndani yake ikionekana kama ni kuchoma nyaraka"
"Gari la kidiplomasia liliingia na kutoka wakati afisa wa polisi wa Albania aliwasiliana na ubalozi huo kabla ya maafisa wawili kuingia na kutoka baada ya dakika chache"
"Wafanyakazi walipewa muda wa hadi saa sita mchana leo kwa saa za huko ili kuondoka Albania"
" "
"Facebook Forum"
" Taarifa hiyo imetolewa na naibu waziri mkuu wa Ukraine Iryna Vereschuk kupitia ujumbe wa Telegram"
" Kwenye ujumbe tofauti wa Telegram, meya wa mji wa Enerhodar ambako kiwanda hicho kinapatika, na aliyeko uhamishoni, amesema kwamba kimeshambuliwa na Russia, na kwamba umeme umekatika mjini humo"
"Kwa wiki kadhaa sasa , Ukraine na Russia wamekuwa wakilaumiana kutokana na mashambulizi ya makombora kwenye kiwanda hicho ambacho ni kikubwa zaidi cha nyuklia barani Ulaya, hali inayotishia kutokea kwa mkasa sawa na ule wa kiwanda cha Chernobyl mwaka wa 1986 nchini humo"
"Jumanne mkuu wa idara ya kimataifa ya nishati ya atomic, Rafael Grossi alisema kwamba mashambulizi dhidi ya kiwanda hicho hayakubaliki kamwe, wakati akiomba kutengwa kwa eneo lisilo ruhusiwa silaha karibu nacho"
" Moscow wala Kyiv hawajasema lolote kutokana na ombi hilo, wakisema kwamba wanahitaji muda zaidi ili kutadhmini hali ilivyo"
"Facebook Forum"
"Truss, aliteuliwa kuwa Waziri mkuu Jumanne, ameahidi kuchukua hatua mara moja kutatua moja ya changamoto kadhaa zilizo ngumu kabisa kwa kiongozi anayeingia madarakani katika historia ya kipindi baada ya vita ikiwemo kupanda kwa bili za umeme, kudorora kwa uchumi na migomo ya wafanyakazi viwandani"
"Aliongoza mkutano wa baraza la mawaziri lake jipya Jumatano kabla ya kuzungumza kwa mara ya kwanza katika bunge kama kiongozi wa chama cha Consevative, akienda sambamba na kiongozi wa upinzani wa chama cha Labour Keir Starmer katika kujibu maswali yanayomhusu Waziri Mkuu"
"“Napinga kuongeza kodi"
" Naamini ni makosa kuzikera kampuni zinazowekeza Uingereza,” Truss aliwaambia wabunge, akiongeza atatoa maelezo zaidi siku ya Alhamisi"
"Chanzo cha habari kinachofahamu hali hiyo kimeliambia shirika la habari Reuters kuwa Truss alikuwa anafikiria kusitisha bili za umeme katika mpango ambao unaweza kuigharimu hadi dola bilioni 115"
"33, ikivuka kiwango kilicholipwa kwa waliolazimika kubaki nyumbani wakati wa COVID-19"
"Waziri wa Fedha mpya Kwasi Kwarteng amewaambia viongozi wa biashara kuwa ukopaji utakuwa mkubwa katika kipindi kifupi ili kutoa msaada kwa kaya na biashara"
"Wawekezaji wameelezea hofu yao ya kiwango cha ziada cha kukopa ambacho serikali pengine itahitaji kukitekeleza ili kufadhili mpango wake wa kusaidia na kupunguza kodi kuliko ahidiwa na Truss wakati wa kampeni yake ya uongozi"
"Maafisa wa Benki ya Uingereza waliwaambia wabunge kwamba mipango ya Truss huenda ikasaidia kupunguza kasi ya Uingereza ya kuongezeka kwa mfumuko wa bei, lakini ilikuwa ni mapema mno kusema kutakuwa na athari kwa viwango vya riba"
"  "
"Chanzo cha habari hii ni shirika la habari la Reuters"
"Facebook Forum"
"Viongozi hao wawili watakutana katika mkutano wa shirika la ushirikiano la Shanghai, unaofanyika katika mji wa Samarkand nchini Uzbekistan hapo Septemba 16 na balozi wa Russia nchini China, Andrei Denisov, aliwaambia waandishi wa habari"
" Chini ya siku kumi kutoka sasa mkutano mwingine wa viongozi wetu utafanyika katika mkutano wa SCO huko Samarkand"
"Tunajiandaa kikamilifu kwa hilo, Denisov alinukuliwa na shirika la habari la serikali ya Russia, Tass"
" Ziara ya Uzbekistan ikiwa itaendelea, itakuwa ziara ya kwanza ya kigeni ya Xi katika miaka miwili na nusu"
"Vyombo vya habari vya Russia pia vimeripoti mipango ya Xi kuitembelea Kazakhstan kabla ya mkutano wa kilele nchini Uzbekistan, lakini ripoti hizo bado hazijathibitishwa"
" Alipoulizwa kuhusu ziara ya Uzbekistan, msemaji wa wizara ya mambo ya nje wa China, mao Ning aliuambia mkutano wa kila siku Jumatano, kwamba kwa swali lako sina cha kuelezea"
"Facebook Forum"
"Rais Vladmir Putin wa Russia amesema Jumatano kwamba anataka kujadili kufungua tena makubaliano yaliyosimamiwa na Umoja wa Mataifa ambayo yanairuhusu Ukraine kusafirisha nafaka zake kupitia Black Sea baada ya kuishutumu Kyiv na nchi za magharibi kwa kuitumia hatua hiyo kuzidanganya nchi zinazoendelea na Russia"
"Ukosoaji wa Putin ambao ulidai kwamba makubaliano hayo yalikuwa yakusafirisha nafaka, mbolea, na vyakula vingine kwa Umoja wa ulaya na uturuki kwa gharama ya nchi maskini, kuna uwezekano mkubwa wa hofu kuongeeka kwamba makubaliano hayo yanaweza kuvurugika ikiwa hayawezi kujadiliwa upya kwa mafanikio"
"Ukraine ambayo bandari zake zilikuwa zimezuiliwa na Russia tangu ilipoivamia mwezi Februari, ilisema masharti ya makubaliano haya yanazingatiwa vikali na hakuna sababu za majadiiano mapya"
"Makubaliano hayo yaliyowezeshwa na Umoja wa Mataifa na uturuki mwezi Julai, yaliunda ukanda wa usafirishaji kupitia Black Sea kwa nafaka za Ukraine baada ya Kyiv kupoteza ufikiaji wa njia yake kuu ya kuuza nje wakati Russia ilipoishambulia Ukraine kupitia ardhi, anga na bahari"
"Facebook Forum"
"Waziri Mkuu mpya wa Uingereza Liz Truss amechagua baraza la mawaziri ambapo kwa mara ya kwanza mzungu hatoshikilia moja ya nafasi nne muhimu za uwaziri nchini humo"
" Truss alimteua Kwasi Kwarteng ambaye wazazi wake walitokea Ghana katika miaka ya 1960 kama waziri wa kwanza wa fedha mweusi wa uingereza, wakati James Cleverly anakuwa waziri wa kwanza wa mambo ya nje mweusi"
"Cleverly ambaye mama yake anatokea Sierra Leone na baba yake mzungu siku za nyuma alizungumzia kuhusu alivyokuwa akionewa kama mtoto wa rangi mchanganyiko na amesema chama hicho kinahitaji kufanya juhudi Zaidi kuwavutia wapiga kura weusi"
"Suella Braverman ambaye wazazi wake walihamia uingereza kutoka Kenya na Mauritius miongo sita iliyopita, anachukua nafasi ya Priti Pater kama waziri wa pili wa mambo ya ndani"
"Utofauti unaoongezeka kwa sehemu unatokana na msukumo wa chama cha Conservative katika miaka ya karibuni kuwaweka mbele wagombea mbalimbali wa ubunge"
"Facebook Forum"
"Johnson aliwasilisha rasmi kujiuzulu kwake kwa Malkia Elizabeth II katika eneo lake la Balmoral huko Scotland, ambapo malkia alimteua Truss kama waziri mkuu"
"Truss mwenye umri wa miaka 47 anakuwa mwanamke wa tatu kuongoza nchi hiyo na waziri mkuu wa nne wa Uingereza katika kipindi cha miaka sita"
"Alishinda katika kura ya ndani ya chama Jumatatu, akimshinda Waziri wa zamani wa Fedha Rishi Sunak"
"Baada ya ushindi wake kutangazwa, Truss aliuambia mkutano wa chama, ""Nilifanya kampeni kama M-Conservative, na nitatawala kama Mconservative"
" "
" "
"Facebook Forum"
"Malkia Elizabeth ameidhinisha uteuzi wa Liz Truss kama Waziri Mkuu wa Uingereza leo jumanne na kupewa jukumu la kuiongoza nchi hiyo kupitia kipindi cha kudorora kwa uchumi na mzozo wa nishati ambao unatishia mustakabali wa mamilioni ya familia na biashara"
" Truss, ni Waziri Mkuu wa nne kutoka chama cha Conservative katika miaka sita alisafiri kwa ndege hadi nyumbani kwa familia ya kifalme huko Scotland kuelezwa na malkia mwenye umri wa miaka 96 kuunda serikali"
"Anachukua nafasi inayoachwa na Boris Johnson ambaye alilazimika kujiuzulu baada ya miaka mitatu ya misukosuko madarakani"
" Truss atakabiliana na moja ya matatizo ya kiongozi yoyote wa baada ya vita nchini Uingereza huku mfumuko wa bei ukiwa umepanda sana, gharama ya nishati imepanda na benki kuu ya uingereza inaonya kuhusu kipindi kirefu cha kudorora kwa uchumi ifikapo mwisho wa mwaka huu"
"Mpango wake wa kufufua uchumi kwa kupunguza kodi wakati pia uwezekano wa kutoa karibu dola bilioni 116 ili kukabiliana na gharama za nishati tayari umetikisa masoko ya fedha na kusababisha wawekezaji kuachana kutumia pauni na bondi za serikali katika wiki za karibuni"
"Akizungumza Jumapili Truss alimshukuru Waziri Mkuu anayeondoka madarakani Boris Johnson na kuahidi kukabiliana na tatizo la nishati huku akichaguliwa kuwa kiongozi mpya wa chama jumatatu"
"Lakini wote tutafanya kwa pamoja kwa ajili ya nchi yetu"
" nitahakikisha kwamba tunatumia watu mahiri wote wa chama cha consevativu , wabunge wetu mahiri, madiwani wetu, wabunge wa Scotland, madiwani na wanaharakati na wanachama wetu wote"
" kote nchini kwetu"
" Kwa sababu marafiki zangu najua tutawasilisha tutawasilishana sisi tutaleta ushindi mkubwa wa chama cha conservative mwaka 2024, Asante"
"Waziri Mkuu wa zamani wa Uingereza Boris Johnson aliondoka ofisini kwake mtaa wa Downing kwa mara ya mwisho siku ya Jumanne kabla ya kuelekea Scotland kuwasilisha barua rasmi ya kujiuzulu kwa malkia Elizabeth wa II"
"Akizungumza akiwa nje ya ofisi yake ya zamani, Johnson alisema sera zake zimeipa nchi nguvu ya kiuchumi ili kuwasaidia watu kukabiliana na shida ya nishati kabla ya kuondoka"
" “na pia tunatoa masuluhisho ya muda mfupi na muda mrefu kwa mahitaji yetu ya nishati na sio tu kutumia zaidi Haidrokaboni zetu za ndani lakini tunapanda hadi 2030 hna kufikia gigawati 50 za nishati ya upepo"
" Hiyo ni nusu ya mahitaji ya umeme nchi hii inahitaji kutoka pwani"
" Upepo pekee, kinu kipya cha nyuklia kila mwaka na kuangalia nini kinatokea ndiyo katika nchi hii, mabadilikao ambayo yanafanyika, ndiyo maana sekta binafsi ya uwekezaji zinafurika"
" Sekta binafsi zaidi , mtaji wa uwekezaji mkubwa kuliko china yenyewe"
" makampuni ya teknolojia ya zaidi ya pauni bilioni moja yanachipuka hapa uingereza kuliko ufaransa , ujerumani na Israel”"
"Facebook Forum"
"Liz Truss atachukua nafasi ya Boris Johnson kama Waziri Mkuu wa Uingereza siku ya Jumanne akisafiri kumwona Malkia Elizabeth huko Scotland kabla ya kuteua mawaziri wa vyeo vya juu katika baraza lake la mawaziri ili kushughulikia mzozo wa kiuchumi na kuunganisha chama chake kilichogawanyika"
"Truss alimshinda mpinzani wake Rishi Sunak katika upigaji kura wa wanachama wa uwongozi wa chama cha Conservative na kuahidi kupunguza kodi na kuwasaidia watu kulipa bili zao za nishati wakati Uingereza inakabiliwa na shida ya nishati inayoongezeka"
" “Asante kwa kuweka Imani yako kwangu kukuongoza na kujitoa kwa ajili ya nchi yetu nzuri, Truss alisema"
" Nitachukua hatua shupavu kutuvusha sote katika nyakati hizi ngumu, kukuza uchumi wetu na kuibua uwezo wa Uingereza”"
"Atamrithi Boris Johnson ambaye alilazimika kutangaza kujiuzulu mwezi Julai baada ya kashfa iliyoshuhudia uungwaji mkono kwa utawala wake ukipungua na mawaziri kujiuzulu na kulazimika yeye kujiuzulu"
"Facebook Forum"
"Takribani raia 35 waliuawa na 37 walijeruhiwa kaskazini mwa Burkina Faso siku ya Jumatatu wakati gari lililokuwa kwenye msafara lilipokanyaga bomu lililotegwa barabarani"
"Serikali ya mpito ilisema katika taarifa kwamba Msafara wa ugavi uliosindikizwa kuelekea mji mkuu Ouagadougou ulikanyaga bomu hilo kati ya miji ya kaskazini ya Djibo na Bourzanga eneo ambalo wanamgambo wa Kiislam wameongeza mashambulizi dhidi ya vijiji, polisi na kambi za wanajeshi wa nchi za nje tangu mwaka 2015"
"Walinzi waliofuatana na msafara huo walilinda eneo hilo haraka na kuchukua hatua za kuwasaidia waathiriwa, serikali ya kijeshi ilisema katika taarifa"
" Ukosefu wa usalama umeongezeka katika kanda ya sahel huko Afrika magharibi mnamo muongo mmoja sasa huku makundi yenye uhusiano na makundi ya al-Qaida na Islamic State (IS) yakizidi kupata nguvu na kuua maelfu ya watu na kuwalazimisha zaidi ya watu milioni moja kuyahama makazi yao licha ya kuwepo kwa wanajeshi wa kigeni na walinda amani wa Umoja wa Mataifa"
"Hasira kutokana na kuongezeka kwa mashambulizi kulichochea mapinduzi ya kijeshi dhidi ya rais wa zamani wa Burkina Faso, Roch Kabore hapo mwezi Januari"
"Facebook Forum"
"Waziri wa Mambo ya Nje wa Ukraine Dmytro Kuleba alisema “uchokozi wa kijeshi dhidi ya Waukraine, usaliti wa nishati dhidi ya raia wa EU” unaofanywa na Russia ndiyo wakulaumiwa kwa “ongezeko la bei na gharama za matumizi katika nchi za EU"
”
"“Suluhisho: msaada wa juu kwa Ukraine ili tuweze kumshinda Putin haraka iwezekanavyo na asiweze kuidhuru Ulaya tena,” Kuleba alitweet"
"Msemaji wa Kremlin Dmitry Peskov aliwaambia waandishi kuwa vikwazo vya Magharibi vilikuwa “vinasababisha matatizo” kuweza kukarabati bomba la Nord Stream 1, ambalo kampuni kubwa ya nishati ya Russia, Gazprom ililifunga wiki iliyopita ikisema imebaini kuwa mafuta yanavuja"
"Nchi za Ulaya ambazo zimepeleka silaha kadhaa kwa serikali ya Kyiv na kuwapa mafunzo wapiganaji wake zimeishutumu Russia kutumia usambazaji wa nishati waliyonunua kutoka Moscow kama silaha"
"“Matatizo ya usambazaji wa gesi yamejitokeza kwa sababu ya vikwazo vilivyowekwa na nchi za magharibi kwa nchi yetu, ikiwemo Ujerumani na Uingereza,” Peskov alisema"
"Kundi la nchi tajiri zaidi duniani (G7) zimependekeza kuweka kiwango cha bei kwa mafuta yanayouzwa na Russia ili kudhibiti faida inayopata Russia ambayo inasaidia kudhamini juhudi za vita vya Russia huko Ukraine"
"Russia, nayo imejibu, itaacha kuuza mafuta kwa nchi yoyote itakayo weka kiwango cha bei kama hicho"
"Chansela wa Ujerumani Olaf Scholz aliahidi Jumapili kuwa Ujerumani itafanikiwa kukabiliana na hali hii wakati wa baridi, akiuambia mkutano wa waandishi mjini Berlin, “Russia imesita kuwa mshirika wa kutegemewa katika nishati"
”
"Scholz alitangaza mpango wa unafuu wa dola bilioni 65 ambao unajumuisha malipo ya mara moja kwa kila kaya, nafuu ya kodi kwa viwanda ambavyo vinatumia kiwango kikubwa cha mafuta na fursa za usafiri wa umma wa bei nafuu"
"Serikali ya Berlin pia imepanga kudhamini raia wake kiwango fulani cha umeme cha bei ya chini zaidi"
"Baadhi ya taarifa za habari hii zinatokana na mashirika ya habari ya AP, AFP na Reuters"
" "
" "
"Facebook Forum"
"Truss na aliyekuwa Waziri wa Fedha Rishi Sunak walikuwa wanagombea nafasi hiyo ya juu katika chama"
"Atapochukua madaraka, Truss atakuwa anakabiliwa na kudorora kwa uchumi wa Uingereza na kupanda kwa gharama za nishati"
"Waziri Mkuu Boris Johnson alitangaza Julai kuwa ataachia madaraka baada ya serikali yake ilipokumbwa na kashfa, kama vile kuvunja baadhi ya kanuni za serikali yake za kudhibiti COVID-19"
"Jumanne, Truss atasafiri kwenda Scotland, ambako Malkia Elizabeth atamkaribisha rasmi kuunda serikali"
"Baadhi ya taarifa hii inatokana na mashirika ya habari ya AP na Reuters"
"Facebook Forum"
" Truss ameapa kuchukua hatua ndani ya wiki moja baada ya kuchaguliwa kushugulikia suala la kupanda kwa gharama za maisha kulikochochewa zaidi na kupanda kwa bei ya mafuta kufuatia mapigano ya Ukraine"
" Hata hivyo wakati akizungumza na shirika la habari la BBC Jumapili, hakueleza kwa kina kuhusu hatua anazokusudia kuchukua"
"Licha ya kuteoeleza kwa kina mpango wake, Truss amesema kwamba anaelewa matatizo yanayoikumba Uingereza, miongoni wao yakiwa ni serikali kushindwa kushugulikia suala la kushuka kwa thamani ya sarafu yake, mazingira ya wafanyakazi pamoja na mfumo wa afya usio thabiti, tangu Julai baada ya waziri mkuu Boris Johnson kutangaza nia yake ya kujiuzu, suala lililopelekea kampeni kali za kutafuta mrithi wake"
"Chama cha Konsavative kinatarajiwa kutangaza mshindi atakayechukua nafasi ya Jonhson Jumatatu"
" Truss anapambana na Rishi Sunak, waziri wa zamani wa fedha kuwania nafasiya waziri mkuu wakati atakayeibuka mshindi pia akifanyika mkuu wa chama hicho"
" Wakati wa kampeni, Truss aliahidi kuongeza matumizi ya fedha za ulinzi, kupunguza kodi pamoja na kuongeza nishati, ingawa hakueleza kwa kina anavyokusudia kutekeleza hayo"
" "
" "
" "
" "
" "
"Facebook Forum"
"Balozi wa Marekani nchini Russia, John Sullivan alimaliza muda wake wa kuwa mwanadiplomasia mkuu wa Marekani mjini Moscow siku ya Jumapili baada ya takribani miaka mitatu kuanzia utawala wa Trump hadi Biden na atastaafu baada ya muda mrefi katika utumishi wa serikali"
"Kuondoka kwake ambako kunakuja katikati ya mzozo unaozidi kuwa mkubwa juu ya vita vya Russia nchini Ukraine pamoja na mizozo kuhusu wamarekani waliozuiliwa nchini Russia kulitarajiwa kufika kikomo msimu huu wa FALL kutokana na kwamba alifikia kikomo cha kuhudumu kama balozi wa Marekani"
"Lakini pia iliharakishwa kutokana na masuala ya kiafya katika familia, kulingana na watu wanaofahamu suala hilo ambao walizungumza kwa sharti la kutotajwa majina kwa sababu ya usiri wa suala lenyewe"
" Kuondoka kwa balozi Sullivan kumepangwa na ni sehemu ya mzunguko wa kawaida wa kidiplomasia wizara ya mambo ya nje ya Marekani ilisema"
" Amehudumu kwa muda wote kama balozi wa Marekani nchini Russia akisimamia moja ya uhusiano mgumu zaidi kati ya nchi hizo mbili duniani katika nyakati ambazo hazijawahi kutokea"
"Facebook Forum"
