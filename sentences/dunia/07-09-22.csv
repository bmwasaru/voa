"
Liz Truss achukua wadhifa wa waziri mkuu mpya wa Uingereza
"
"
Liz Truss ndiye Waziri Mkuu mpya wa Uingereza
"
"
Liz Truss anachukua nafasi ya Boris Johnson leo Jumanne
"
"
Rais 35 wa Burkina Faso wameuawa Jumatatu; serikali ya mpito imesema
"
"
Ukraine yaomba 'kupewa msaada wa juu' kuzuia madhara ya kiuchumi Ulaya
"
"
Liz Truss kukutana na Malikia Elizabeth
"
"
Waziri mkuu wa Uingereza kujulikana wiki hii
"
"
Balozi wa Marekani nchini Russia amaliza muda wake
"
"
Wanajeshi watatu wa Ivory Coast wameachiwa huru kutoka nchini Mali
"
"
Mahakama ya juu Kenya inatoa uamuzi Jumatatu kesi ya matokeo ya urais
"
"
Meli ya kivita ya Uturuki imetia nanga Israil baada ya zaidi ya muongo mmoja
"
"
Russia inaandaa pigo kubwa la nishati kwa ulaya;asema Zelenskiy
"
"
Kimbunga Hinnamnor chasababisha huduma za masomo na usafiri kusitishwa China
"
"
Idadi ya vifo kutokana na mafuriko nchini Pakistan inaongezeka
"
"
Makundi yenye silaha yanaendelea kupigana Libya
"
"
Mkuu wa Shirika la IAEA aridhishwa na ziara yao Zaporizhzhia
"
"
Mapambano ya nishati kati ya Russia na nchi za Magharibi yaongezeka
"
"
Timu ya UN yaendelea kukagua kinu cha nyuklia cha Zaporizhzhia Ukraine
"
"
Biden abainisha vitisho vya demokrasia Marekani
"
"
Belarus yawekewa vikwazo na magharibi
"
"
Wakaguzi wa nyuklia wa UN kuanza kazi yao katika kinu cha nyuklia Ukraine
"
"
Afghanistan yatangaza Jumatano kuwa siku kuu ya uhuru
"
"
Uingereza kupata waziri mkuu mpya wiki ijayo
"
"
Matokeo ya awali uchaguzi wa rais Kenya yaonyesha ushindani ni mkali
"
"
Uchaguzi wa Kenya 2022: ushindani mkali
"
"
Ukraine yafanikiwa kuzishambulia meli za kivita za Russia
"
"
Vigogo wa siasa za Kenya wameanza kukiri kushindwa
"
"
Mara ya ‘mwisho’ kwa Raila, mara ya kwanza kwa Ruto
"
"Johnson aliwasilisha rasmi kujiuzulu kwake kwa Malkia Elizabeth II katika eneo lake la Balmoral huko Scotland, ambapo malkia alimteua Truss kama waziri mkuu"
"Truss mwenye umri wa miaka 47 anakuwa mwanamke wa tatu kuongoza nchi hiyo na waziri mkuu wa nne wa Uingereza katika kipindi cha miaka sita"
"Alishinda katika kura ya ndani ya chama Jumatatu, akimshinda Waziri wa zamani wa Fedha Rishi Sunak"
"Baada ya ushindi wake kutangazwa, Truss aliuambia mkutano wa chama, ""Nilifanya kampeni kama M-Conservative, na nitatawala kama Mconservative"
" "
" "
"Facebook Forum"
"Malkia Elizabeth ameidhinisha uteuzi wa Liz Truss kama Waziri Mkuu wa Uingereza leo jumanne na kupewa jukumu la kuiongoza nchi hiyo kupitia kipindi cha kudorora kwa uchumi na mzozo wa nishati ambao unatishia mustakabali wa mamilioni ya familia na biashara"
" Truss, ni Waziri Mkuu wa nne kutoka chama cha Conservative katika miaka sita alisafiri kwa ndege hadi nyumbani kwa familia ya kifalme huko Scotland kuelezwa na malkia mwenye umri wa miaka 96 kuunda serikali"
"Anachukua nafasi inayoachwa na Boris Johnson ambaye alilazimika kujiuzulu baada ya miaka mitatu ya misukosuko madarakani"
" Truss atakabiliana na moja ya matatizo ya kiongozi yoyote wa baada ya vita nchini Uingereza huku mfumuko wa bei ukiwa umepanda sana, gharama ya nishati imepanda na benki kuu ya uingereza inaonya kuhusu kipindi kirefu cha kudorora kwa uchumi ifikapo mwisho wa mwaka huu"
"Mpango wake wa kufufua uchumi kwa kupunguza kodi wakati pia uwezekano wa kutoa karibu dola bilioni 116 ili kukabiliana na gharama za nishati tayari umetikisa masoko ya fedha na kusababisha wawekezaji kuachana kutumia pauni na bondi za serikali katika wiki za karibuni"
"Akizungumza Jumapili Truss alimshukuru Waziri Mkuu anayeondoka madarakani Boris Johnson na kuahidi kukabiliana na tatizo la nishati huku akichaguliwa kuwa kiongozi mpya wa chama jumatatu"
"Lakini wote tutafanya kwa pamoja kwa ajili ya nchi yetu"
" nitahakikisha kwamba tunatumia watu mahiri wote wa chama cha consevativu , wabunge wetu mahiri, madiwani wetu, wabunge wa Scotland, madiwani na wanaharakati na wanachama wetu wote"
" kote nchini kwetu"
" Kwa sababu marafiki zangu najua tutawasilisha tutawasilishana sisi tutaleta ushindi mkubwa wa chama cha conservative mwaka 2024, Asante"
"Waziri Mkuu wa zamani wa Uingereza Boris Johnson aliondoka ofisini kwake mtaa wa Downing kwa mara ya mwisho siku ya Jumanne kabla ya kuelekea Scotland kuwasilisha barua rasmi ya kujiuzulu kwa malkia Elizabeth wa II"
"Akizungumza akiwa nje ya ofisi yake ya zamani, Johnson alisema sera zake zimeipa nchi nguvu ya kiuchumi ili kuwasaidia watu kukabiliana na shida ya nishati kabla ya kuondoka"
" “na pia tunatoa masuluhisho ya muda mfupi na muda mrefu kwa mahitaji yetu ya nishati na sio tu kutumia zaidi Haidrokaboni zetu za ndani lakini tunapanda hadi 2030 hna kufikia gigawati 50 za nishati ya upepo"
" Hiyo ni nusu ya mahitaji ya umeme nchi hii inahitaji kutoka pwani"
" Upepo pekee, kinu kipya cha nyuklia kila mwaka na kuangalia nini kinatokea ndiyo katika nchi hii, mabadilikao ambayo yanafanyika, ndiyo maana sekta binafsi ya uwekezaji zinafurika"
" Sekta binafsi zaidi , mtaji wa uwekezaji mkubwa kuliko china yenyewe"
" makampuni ya teknolojia ya zaidi ya pauni bilioni moja yanachipuka hapa uingereza kuliko ufaransa , ujerumani na Israel”"
"Facebook Forum"
"Liz Truss atachukua nafasi ya Boris Johnson kama Waziri Mkuu wa Uingereza siku ya Jumanne akisafiri kumwona Malkia Elizabeth huko Scotland kabla ya kuteua mawaziri wa vyeo vya juu katika baraza lake la mawaziri ili kushughulikia mzozo wa kiuchumi na kuunganisha chama chake kilichogawanyika"
"Truss alimshinda mpinzani wake Rishi Sunak katika upigaji kura wa wanachama wa uwongozi wa chama cha Conservative na kuahidi kupunguza kodi na kuwasaidia watu kulipa bili zao za nishati wakati Uingereza inakabiliwa na shida ya nishati inayoongezeka"
" “Asante kwa kuweka Imani yako kwangu kukuongoza na kujitoa kwa ajili ya nchi yetu nzuri, Truss alisema"
" Nitachukua hatua shupavu kutuvusha sote katika nyakati hizi ngumu, kukuza uchumi wetu na kuibua uwezo wa Uingereza”"
"Atamrithi Boris Johnson ambaye alilazimika kutangaza kujiuzulu mwezi Julai baada ya kashfa iliyoshuhudia uungwaji mkono kwa utawala wake ukipungua na mawaziri kujiuzulu na kulazimika yeye kujiuzulu"
"Facebook Forum"
"Takribani raia 35 waliuawa na 37 walijeruhiwa kaskazini mwa Burkina Faso siku ya Jumatatu wakati gari lililokuwa kwenye msafara lilipokanyaga bomu lililotegwa barabarani"
"Serikali ya mpito ilisema katika taarifa kwamba Msafara wa ugavi uliosindikizwa kuelekea mji mkuu Ouagadougou ulikanyaga bomu hilo kati ya miji ya kaskazini ya Djibo na Bourzanga eneo ambalo wanamgambo wa Kiislam wameongeza mashambulizi dhidi ya vijiji, polisi na kambi za wanajeshi wa nchi za nje tangu mwaka 2015"
"Walinzi waliofuatana na msafara huo walilinda eneo hilo haraka na kuchukua hatua za kuwasaidia waathiriwa, serikali ya kijeshi ilisema katika taarifa"
" Ukosefu wa usalama umeongezeka katika kanda ya sahel huko Afrika magharibi mnamo muongo mmoja sasa huku makundi yenye uhusiano na makundi ya al-Qaida na Islamic State (IS) yakizidi kupata nguvu na kuua maelfu ya watu na kuwalazimisha zaidi ya watu milioni moja kuyahama makazi yao licha ya kuwepo kwa wanajeshi wa kigeni na walinda amani wa Umoja wa Mataifa"
"Hasira kutokana na kuongezeka kwa mashambulizi kulichochea mapinduzi ya kijeshi dhidi ya rais wa zamani wa Burkina Faso, Roch Kabore hapo mwezi Januari"
"Facebook Forum"
"Waziri wa Mambo ya Nje wa Ukraine Dmytro Kuleba alisema “uchokozi wa kijeshi dhidi ya Waukraine, usaliti wa nishati dhidi ya raia wa EU” unaofanywa na Russia ndiyo wakulaumiwa kwa “ongezeko la bei na gharama za matumizi katika nchi za EU"
”
"“Suluhisho: msaada wa juu kwa Ukraine ili tuweze kumshinda Putin haraka iwezekanavyo na asiweze kuidhuru Ulaya tena,” Kuleba alitweet"
"Msemaji wa Kremlin Dmitry Peskov aliwaambia waandishi kuwa vikwazo vya Magharibi vilikuwa “vinasababisha matatizo” kuweza kukarabati bomba la Nord Stream 1, ambalo kampuni kubwa ya nishati ya Russia, Gazprom ililifunga wiki iliyopita ikisema imebaini kuwa mafuta yanavuja"
"Nchi za Ulaya ambazo zimepeleka silaha kadhaa kwa serikali ya Kyiv na kuwapa mafunzo wapiganaji wake zimeishutumu Russia kutumia usambazaji wa nishati waliyonunua kutoka Moscow kama silaha"
"“Matatizo ya usambazaji wa gesi yamejitokeza kwa sababu ya vikwazo vilivyowekwa na nchi za magharibi kwa nchi yetu, ikiwemo Ujerumani na Uingereza,” Peskov alisema"
"Kundi la nchi tajiri zaidi duniani (G7) zimependekeza kuweka kiwango cha bei kwa mafuta yanayouzwa na Russia ili kudhibiti faida inayopata Russia ambayo inasaidia kudhamini juhudi za vita vya Russia huko Ukraine"
"Russia, nayo imejibu, itaacha kuuza mafuta kwa nchi yoyote itakayo weka kiwango cha bei kama hicho"
"Chansela wa Ujerumani Olaf Scholz aliahidi Jumapili kuwa Ujerumani itafanikiwa kukabiliana na hali hii wakati wa baridi, akiuambia mkutano wa waandishi mjini Berlin, “Russia imesita kuwa mshirika wa kutegemewa katika nishati"
”
"Scholz alitangaza mpango wa unafuu wa dola bilioni 65 ambao unajumuisha malipo ya mara moja kwa kila kaya, nafuu ya kodi kwa viwanda ambavyo vinatumia kiwango kikubwa cha mafuta na fursa za usafiri wa umma wa bei nafuu"
"Serikali ya Berlin pia imepanga kudhamini raia wake kiwango fulani cha umeme cha bei ya chini zaidi"
"Baadhi ya taarifa za habari hii zinatokana na mashirika ya habari ya AP, AFP na Reuters"
" "
" "
"Facebook Forum"
"Truss na aliyekuwa Waziri wa Fedha Rishi Sunak walikuwa wanagombea nafasi hiyo ya juu katika chama"
"Atapochukua madaraka, Truss atakuwa anakabiliwa na kudorora kwa uchumi wa Uingereza na kupanda kwa gharama za nishati"
"Waziri Mkuu Boris Johnson alitangaza Julai kuwa ataachia madaraka baada ya serikali yake ilipokumbwa na kashfa, kama vile kuvunja baadhi ya kanuni za serikali yake za kudhibiti COVID-19"
"Jumanne, Truss atasafiri kwenda Scotland, ambako Malkia Elizabeth atamkaribisha rasmi kuunda serikali"
"Baadhi ya taarifa hii inatokana na mashirika ya habari ya AP na Reuters"
"Facebook Forum"
" Truss ameapa kuchukua hatua ndani ya wiki moja baada ya kuchaguliwa kushugulikia suala la kupanda kwa gharama za maisha kulikochochewa zaidi na kupanda kwa bei ya mafuta kufuatia mapigano ya Ukraine"
" Hata hivyo wakati akizungumza na shirika la habari la BBC Jumapili, hakueleza kwa kina kuhusu hatua anazokusudia kuchukua"
"Licha ya kuteoeleza kwa kina mpango wake, Truss amesema kwamba anaelewa matatizo yanayoikumba Uingereza, miongoni wao yakiwa ni serikali kushindwa kushugulikia suala la kushuka kwa thamani ya sarafu yake, mazingira ya wafanyakazi pamoja na mfumo wa afya usio thabiti, tangu Julai baada ya waziri mkuu Boris Johnson kutangaza nia yake ya kujiuzu, suala lililopelekea kampeni kali za kutafuta mrithi wake"
"Chama cha Konsavative kinatarajiwa kutangaza mshindi atakayechukua nafasi ya Jonhson Jumatatu"
" Truss anapambana na Rishi Sunak, waziri wa zamani wa fedha kuwania nafasiya waziri mkuu wakati atakayeibuka mshindi pia akifanyika mkuu wa chama hicho"
" Wakati wa kampeni, Truss aliahidi kuongeza matumizi ya fedha za ulinzi, kupunguza kodi pamoja na kuongeza nishati, ingawa hakueleza kwa kina anavyokusudia kutekeleza hayo"
" "
" "
" "
" "
" "
"Facebook Forum"
"Balozi wa Marekani nchini Russia, John Sullivan alimaliza muda wake wa kuwa mwanadiplomasia mkuu wa Marekani mjini Moscow siku ya Jumapili baada ya takribani miaka mitatu kuanzia utawala wa Trump hadi Biden na atastaafu baada ya muda mrefi katika utumishi wa serikali"
"Kuondoka kwake ambako kunakuja katikati ya mzozo unaozidi kuwa mkubwa juu ya vita vya Russia nchini Ukraine pamoja na mizozo kuhusu wamarekani waliozuiliwa nchini Russia kulitarajiwa kufika kikomo msimu huu wa FALL kutokana na kwamba alifikia kikomo cha kuhudumu kama balozi wa Marekani"
"Lakini pia iliharakishwa kutokana na masuala ya kiafya katika familia, kulingana na watu wanaofahamu suala hilo ambao walizungumza kwa sharti la kutotajwa majina kwa sababu ya usiri wa suala lenyewe"
" Kuondoka kwa balozi Sullivan kumepangwa na ni sehemu ya mzunguko wa kawaida wa kidiplomasia wizara ya mambo ya nje ya Marekani ilisema"
" Amehudumu kwa muda wote kama balozi wa Marekani nchini Russia akisimamia moja ya uhusiano mgumu zaidi kati ya nchi hizo mbili duniani katika nyakati ambazo hazijawahi kutokea"
"Facebook Forum"
"Wanajeshi watatu wa kike wa Ivory Coast waliwasili nchini kwao mwishoni mwa wiki baada ya kuzuiliwa kwa takribani miezi miwili nchini Mali huku wengine 46 wakiwa bado wako gerezani katika kesi ambayo imeongeza mivutano kati ya majirani hao wa Afrika magharibi"
"Waziri wa mambo ya nje wa Togo, Robert Dusse ambaye nchi yake imekuwa mpatanishi wa mazungumzo alisema wanawake hao watatu waliachiliwa kama ishara ya kibinadamu na kiongozi wa Mali, Kanali Assimi Goita"
" Tuna huzuni kwa sababu marafiki zetu bado wako huko na tunatarajia kujumuika nao hivi karibuni, alisema mmoja wa wanajeshi hao, Sita Bamba, ambaye aliachiliwa huru pamoja na Awa Bakayoko na Kangah Badou Adele Bledou"
"Wanajeshi hao wa Ivory Coast walitumwa Mali mwezi Julai kufanya kazi katika Sahelian Aviation Services, kampuni ya binafsi iliyopewa kandarasi na Umoja wa Mataifa"
" Hata hivyo serikali ya Mali ilisema inawachukulia raia hao wa Ivory Coast kuwa mamluki kwa sababu hawakuajiriwa moja kwa moja na tume ya Umoja wa Mataifa na kuwafungulia mashtaka ya kuhujumu usalama wa taifa"
"Mamlaka ya Mali ilisema kampuni hiyo ya usafiri wa anga inapaswa kuanzia sasa kukabidhi masuala ya usalama wake kwa vikosi vya ulinzi na usalama vya Mali"
"Facebook Forum"
"Mahakama ya Upeo nchini Kenya inatarajiwa kutoa uamuzi siku ya Jumatatu kuamua kuhusu masuala yaliyoibuliwa na walalamishi kuhusu uadilifu wa uchaguzi wa Agosti 9 na uhalali wa kumtangaza Naibu Rais William Ruto kuwa Rais mteule"
"Iwapo wengi wa majaji watatupilia mbali malalamiko yalioibuliwa na Mgombea wa Urais kupitia Muungano wa Azimio One Kenya, Raila Odinga na kuunga mkono matokeo yaliyotangazwa na baraza la uchaguzi, Rais Mteule William Ruto basi ataapishwa Septemba 13 kuchukua nafasi ya Uhuru Kenyatta na kuwa Rais wa Tano wa Jamhuri ya Kenya "
"Lakini iwapo watabatilisha ushindi wa William Ruto mamlaka zitakuwa na siku 60 kufanya uchaguzi mpya iwapo mahakama itatoa uamuzi unaomuunga mkono Odinga, ambaye tayari amepinga matokeo ya urais mara tatu katika maisha yake ya kisiasa ya muda mrefu na kuyataja matokeo ya kura ya hivi punde kuwa ""upotovu"""
"Na Iwapo mahakama itakubali maombi ya Raila Odinga ya kutaka mwenyekiti wa Tume Huru ya Uchaguzi na Mipaka (IEBC) Wafula Chebukati afunguliwe mashtaka na kuzuiwa kuendesha uchaguzi wa marudio, itachukua muda mrefu kufanya uchaguzi mpya"
"Tayari baadhi ya wakenya wameelezea kukosa imani na Tume ya IEBC kufuatia migawanyiko ya ndani, ambayo imeshuhudia kundi moja la makamishna wakikataa matokeo yaliyotangazwa na Mwenyekiti Wafula Chebukati "
"Wiki iliyopita kundi la Muungano wa Azimio One Kenya pamoja na wanasheria wa Odinga waliwasilisha kesi wakidai kuwa mfumo wa uchaguzi Nchini kenya ulikubwa na dosari nyingi pamoja ya Uingiliwaji wa Teknolojia za Tume Huru ya Uchaguzi na Mipaka IEBC n na kubadilisha picha halisi za fomu za matokeo ya vituo vya kupigia kura na kuweka za uwongo, hivyo basi kuongeza mgao wa Ruto katika kura ya Agosti 9"
"Aidha ombi la Odinga pia lilidai kuwa matokeo ya Urais ni batili kwa sababu yalitangazwa na mwenyekiti badala ya tume nzima huku Odinga akitaka mwenyekiti wa IEBC abadilishwe"
"Kwa upande wa Mawakili wa IEBC na William Ruto walimshutumu Odinga kwa kughushi kumbukumbu za kompyuta ili kuleta mgogoro wa kikatiba na kulazimisha makubaliano ya kugawana mamlaka"
"Mwenyekiti wa tume ya uchaguzi amesema uchaguzi ulikuwa ""huru, haki na wa kuaminika"" katika majibu yake ya mahakama huku Makamishna wanne wapinzani wakiwasilisha majibu ya kuibua wasiwasi kuhusu mchakato wa kujumlisha kura na mienendo ya mwenyekiti"
"Baada ya kusoma maombi yaliowasilishwa, Mahakama ya Upeo ikiongozwa na Jaji Mkuu na Rais wa Mahakama ya Juu Martha Koome ilipunguza madai na kadhia nyingi katika kesi nane za kupinga matokeo ya uchaguzi wa urais wa Agosti 9 hadi masuala tisa ambayo matokeo yake yataamua iwapo Ushindi wa Ruto utaidhinishwa"
"Baada ya kukamilika kwa mvutano wa mawakili, macho yote sasa yanawaangazia majaji hao kutoa uamuzi ambao utaamua mustakabali wa taifa la Kenya"
"Facebook Forum"
"Meli ya kivita ya Uturuki imetia nanga huko Israel kwa ziara ya kwanza ya aina hiyo katika kipindi cha zaidi ya muongo mmoja huku uhusiano kati ya washirika wa Marekani ukiimarika kufuatia mvutano mkali kuhusu wa-Palestina"
"Meli ya Kemal Reis ilitia nanga Jumamosi kama sehemu ya ujanja wa NATO katika bahari ya Mediterranean afisa wa Uturuki alisema"
" Afisa mmoja wa Israel alisema Ankara imewasilisha ombi la awali la kuwataka wafanyakazi hao kuondoka pwani"
"Afisa katika bandari ya Haifa amesema hii ni mara ya kwanza kwa meli ya kijeshi ya Uturuki kutembelea huko tangu angalau mwaka 2010 wakati uhusiano wa pande mbili ulipovunjwa na hatua ya Israel kuuvamia msafara wa makundi ya misaada yanayoiunga mkono Palestina ambayo ilijaribu kukiuka vizuizi vyake vya ukanda wa Gaza"
"Watu 10 waliuawa na jeshi la majini la Israel katika tukio hilo"
" Kwa upande wake Israel imeeleza pingamizi dhidi ya Uturuki yenye uanachama wa NATO kuwakaribisha wanachama wa Hamas vuguvugu la kiislam ambalo linatajwa kama kundi la kigaidi katika nchi za magharibi"
"Facebook Forum"
"Rais wa Ukraine Volodymyr Zelenskiy ameiambia ulaya kutarajia msimu mgumu wa baridi kwani shambulizi la Russia dhidi ya nchi yake linasababisha kupunguzwa kwa usafirishaji wa mafuta pamoja na gesi na Moscow"
"Zelenskiy alikuwa akizungumza Jumamosi usiku baada ya Moscow kufunga bomba kuu linalosambaza gesi ya Russia kwenda barani humo"
" Russia inaandaa pigo kubwa la nishati kwa watu wote wa ulaya kwa msimu huu wa baridi kali alisema katika hotuba yake ya kila siku kwa njia ya video"
"Moscow imetaja vikwazo vya nchi za magharibi vilivyowekwa kutokana na uvamizi wake nchini Ukraine na masuala ya kiufundi kutokana na usumbufu wa nishati"
" Nchi za ulaya ambazo zinaiunga mkono serikali ya Kyiv kwa kutoa msaada wa kidiplomasia na kijeshi zimeishutumu Russia kwa kutumia usambazaji wake wa gesi kama silaha"
"Baadhi ya wachambuzi wanasema uhaba wa gesi na kuongezeka kwa gharama ya maisha wakati wa msimu wa baridi kali unapokaribia kuna hatari ya kuondoa uungwaji mkono wa nchi za magharibi kwa Kyiv wakati serikali zikijaribu kukabiliana na watu waliochoshwa"
" "
"Facebook Forum"
"Shanghai imesitisha huduma za feri na kupeleka zaidi ya maafisa polisi 50,000 kusaidia shughuli za uokoaji na kuelekeza magari upande mwingine mbali na maeneo hatari"
" Kitovu cha biashara cha mashariki cha Wenzhou kiliamuru shule zote kufungwa Jumatatu"
"Hinnamnor kimetabiriwa kusogea polepole kuelekea kaskazini hadi bahari ya East China ikiwa na upepo wenye kasi ya kilomita 175 kwa saa, kulingana na kituo cha Ufuatiliaji Hong Kong"
"Shughuli za kuwaondoa watu na kufutwa kwa safari za ndege zimeamriwa kufanyika katika kisiwa cha Okinawa kusini mwa Japan"
" Kimbunga hicho pia kinatarajiwa kuleta mvua kubwa katika Rasi ya Korea, kukiwa na uwezekano wa kutokea mafuriko"
"Kituo cha taifa cha hali ya Hewa China kimetoa tahadhari ya manjano ya kimbunga saa nne asubuhi Jumapili kwa saa za huko, na kuonya kuwa mvua kubwa zitapiga kaskazini mashariki mwa Zhejiang, Shanghai na kisiwa kinachojitawala cha Taiwan"
"Meli ziliarifiwa kurejea bandarini ili kujilinda na upepo, na kituo hicho pia kiliwasihi watu kuepuka mikusanyiko mikubwa ndani na nje ya nyumba"
"Nchini Japan, kimbunga kilipiga Okinwa na visiwa vya karibu kwa mvua kubwa na upepo mkali sana, na kutishia mafuriko na kusimamisha zaidi ya safari za ndege 100 zinaingia katika visiwa hivyo na sehemu za kisiwa kikuu cha kusini cha Kyushu"
"Picha za video katika televisheni ya Taifa ya Japan, NHK, zilionyesha miti ikitikisika kwa nguvu kutokana na kimbunga, huku mvua zikinyesha kwa nguvu katika vibaraza pembeni ya barabara"
" Nyumba ya kuotesha maembe katika kisiwa cha Ishigaki kiliharibiwa"
" Katika kisiwa kikuu cha Okinawa, wazee wawili walianguka na kujeruhiwa kidogo, kulingana na taarifa za vyombo vya habari"
"Maafisa wanasema kusogea polepole kwa kimbunga hicho kunaweza kuongeza kiwango cha mvua na hatari ya kuwepo mafuriko katika mji wa kusini ambapo mawingu maziko yametanda"
"Nchini Taiwan, zaidi ya wakazi 600 huko katika kaunti za New Taipei, Taoyuan na Hsinchu waliondolewa na kupelekwa maeneo salama Jumamosi wakati mvua kubwa na upepo wenye kasi ukipiga, kulingana na Shirika la habari la Central News la kisiwa hicho"
"Kimbunga hicho kilisababisha maporomoko ya ardhi katika kaunti ya Miaoli na kuangusha miti zaidi ya 100 iliyoko pembeni mwa barabara"
" Takriban safari 40 za ndege na zaidi ya huduma 100 za feri kote nchini Taiwan zilisitishwa Jumamosi"
" "
"Facebook Forum"
"Idadi ya watu waliofariki kutokana na mafuriko makubwa nchini Pakistan iliendelea kuongezeka siku ya Jumamosi kukiwa na vifo 57 zaidi ambapo watu 25 kati yao ni watoto huku nchi hiyo ikikabiliana na operesheni za misaada pamoja na uokoaji kwa kiwango ambacho hakijawahi kushuhudiwa"
"Chombo cha ngazi ya juu kilichoundwa kuratibu juhudi za misaada kilikutana mjini Istanbul siku ya jumamosi kwa mara ya kwanza kikiongozwa na Waziri Mkuu Shehbaz Sharif kutathmini maafa hayo"
"Rekodi za mvua na barafu inayoyeyuka katika milima ya kaskazini ilileta mafuriko ambayo yameathiri watu milioni 33 na kuua takribani watu 1,265 wakiwemo watoto 144"
"Mafuriko hayo yanayolaumiwa kutokana na mabadiliko ya hali ya hewa bado yanaenea kusambaa"
" Idadi ya vifo vya watoto imezua wasiwasi"
" Siku ya Ijumaa shirika la Umoja wa Mataifa la kuhudumia watoto (UNICEF) lilisema kulikuwa na hatari ya vifo vya watoto wengi kutokea kutokana na mafonjwa baada ya mafuriko hayo"
"Facebook Forum"
"Makundi yenye silaha nchini Libya yalipigana katika viunga vya magharibi mwa Tripoli Ijumaa jioni na mapema Jumamosi wakati vikosi vilivyoshirikiana na serikali ya Abdulhamid al Dbeibah vikiimarisha udhibiti wao juu ya mji mkuu"
"Mapigano yametokea huko Warshafala wilaya ya magharibi mwa Tripoli ambayo imekuwa eneo la mapigano ya mara kwa mara katika kipindi chote cha miaka 11 ya ghasia na machafuko tangu uasi ulioungwa mkono na NATO uliopelekea kuondolewa madarakani kiongozi wa muda mrefu Muammar Ghaddafi"
"Mapigano hayo pamoja na kundi kubwa linalomuunga mkono Dbeibah kuchukua makao makuu ya kijeshi kusini mwa Tripoli yanakuja wiki moja baada ya pambano kubwa zaidi la vita nchini Libya kwa miaka miwili huku makundi kadhaa hasimu yakipigana ndani na nje ya mji mkuu"
"Facebook Forum"
"“Wasiwasi wangu ni kuhusu hali ya eneo hilo – itakuwa usambazaji wa umeme na bila shaka wafanyakazi,” Rafael Mariano Grossi aliwaambia waandishi wa habari katika uwanja wa ndege mjini Vienna muda mfupi baada ya kuwasili"
"Alisema ni muhimu sana kwa IAEA kuwepo kwake katika kinu hicho"
"“Tunacho kifanya pale ni kuimarisha mifumo, kuangalia usalama, na ulinzi, kwa ajili ya maeneo yanayohitaji tahadhari katika kinu hicho, tukikusudia iwapo hili litakwenda vizuri, itakuwa na faida fulani, [baadhi] ya ushawishi kwa kile kitakachotokea kwa jumla"
"Timu ya wataalam 13 walifuatana na Grossi, amesema sita kati yao wamebaki Zaporizhzhia"
" Kati ya hao sita, wawili watabakia mpaka vita vitakapomalizika, ambapo amesema kutakuwa na tofauti kubwa"
"“Iwapo chochote kitatokea au kutakuwa na vipingamizi vyovyote, watakuwa wanatoa taarifa – wataripoti kwetu,” Grossi alisema"
" “Siyo tena suala la A amesema hivi, na B amesema kile"
"’ Hivi sasa IAEA iko pale"
”
"Facebook Forum"
"Kampuni kubwa ya nishati ya Gazprom ya Russia imesema haikuweza kusafirisha gesi asilia kwenda Ujerumani, saa kadhaa kabla ya muda uliopangwa kuanza tena usafrishaji kupitia pomba la mafuta la Nord Stream 1"
" Russia imelaumu tatizo la kiufundi kwenye bomba hilo la kwa hatua iliyochukuliwa, na huenda ikasababisha hali mbaya zaidi ya mgogoro wa nishati Ulaya"
"Msemaji wa Tume ya Ulaya Eric Mamer alisema Ijumaa kupitia ujumbe wa Twitter kuwa Gazprom ilifanya hivyo kwa “kisingizio cha uongo” kufunga bomba la mafuta"
"Kampuni inayotengeneza mashine za umeme Siemens Energy ilisema Ijumaa kuwa hakukuwa na sababu za kiufundi kusimamisha usafirishaji wa gesi asilia"
"Moscow imelaumu vikwazo vya Magharibi ambavyo vilianza kuonyesha athari zake baada ya Russia kuivamia Ukraine na hivyo kudumaza ukarabati wa bomba la gesi"
"Ulaya inaishutumu Russia kwa kutumia gesi yake kama silaha ya kulipiza kisasi dhidi ya vikwazo vilivyowekwa na Ulaya"
"Ijumaa, mawaziri wa fedha kutoka nchini wanachama wa G-7 walisema watafanya juhudi za haraka kutekeleza udhibiti wa bei ya mafuta yanayouzwa nje ya nchi na Russia"
"Mawaziri hao wa G-7 kutoka Uingereza, Canada, Ufaransa, Ujerumani, Italia, Japan na Marekani walisema kiwango cha bei kitachowekwa kitaangaliwa baadae “kulingana na maelezo mbali mbali ya kiufundi"
""""
"Facebook Forum"
"Sehemu hiyo ni karibu na eneo lililovamiwa na Russia la kinu cha nishati ya nyuklia cha Zaporizhzhia, ambalo hivi sasa linakaguliwa na wataalam wa nyuklia wa Umoja wa Mataifa"
"Wizara hiyo pia imeeleza katika taarifa yake kuwa mazoezi ya pamoja ya kimkakati ya Russia kama vile Vostok 22 yaliyoanza Alhamisi “yamefeli kuhimili uwezo wa kijeshi kwa ngazi ya juu, katika operesheni nzito"
" Matukio hayo yamesajiliwa kikamilifu, hayashawishi juhudi zozote, na kimsingi yanakusidia kuwafurahisha viongozi wa Russia na watazamaji wa kimataifa"
”
"Timu ya UN ya wataalam wa nyuklia imemaliza ziara yake ya kwanza ya kutathmini usalama na ulinzi wa kinu cha Zaporizhzhia Alhamisi, licha ya mapigano kati ya majeshi ya Russia na Ukraine yanayoendelea karibu na mtambo huo"
" Wataalam wanaendelea na kazi yao siku ya Ijumaa"
"Rais wa Ukraine Voldymyr Zelenskyy alisema katika hotuba yake Alhamisi usiku, “Ukraine ilifanya kila kitu kuhakikisha zoezi hili linafanyika"
" Lakini ni kitu kibaya kwamba wavamizi wanajaribu kuigeuza ziara hii ya IAEA – ambayo kwa kweli ni ya muhimu – kuwa ni ziara katika kinu hicho isiyozaa matunda"
" Ninaamini kuwa hili linaweza kuzuiliwa"
”
"Mkurugenzi Mkuu wa IAEA Rafael Grossi, akiongoza ujumbe wa wakaguzi 14, amewaambia waandishi wa habari Alhamisi kuwa shirika hilo “linaweka uwepo wao wa kudumu” katika mtambo mkubwa zaidi wa nyuklia Ulaya"
" Amesema kuwa ilikuwa “dhahiri” kuwa “heshima ya eneo” la kinu cha Zaporizhzhia “imekiukwa mara kadhaa"
"Grossi alisema, “Nina wasiwasi, nina wasiwasi na nitaendelea kuwa na wasiwasi kuhusu kinu hiki"
”
"Wakaguzi wa UN waliwasili katika kituo cha nyuklia licha ya “kuongezeka kwa harakati za kijeshi,” alisema Grossi"
"Mashambulizi hayo yalilazimisha kufungwa kwa moja ya kinu cha nyuklia kabla ya kuwasili kwa wakaguzi hao, lakini Grossi alisema, “wakipima faida na hasara na kwa vile wametoka mbali, hawatasitisha uchunguzi wao"
"“Tuna kazi muhimu sana ya kukamilisha,” alisema, akiongezea, “Tutaanza mara moja kufanya tathmini ya usalama wa hali ya kituo hicho cha umeme"
"Baadhi ya taarifa hii inatokana na mashirika ya habari ya AP, AFP na Reuters"
" "
"Facebook Forum"
"Rais Joe Biden alitumia neno “demokrasia” mara kadhaa katika hotuba yake iliyokuwa na hisia kwa kile alichokiona ni jambo hatari sana wakati ambalo Marekani inakabiliwa nalo kwasababu ya Trump na warepublican wanasema kuwa anabainisha vitisho vya demokrasia ya Marekani"
" Biden alielezea bayana nani anadhani anahusika na hilo"
"Marekani iko katika kipindi hatari sana, Rais Joe Biden anaamini"
" Alhamisi usiku, alielekeza lawama kwa mtu mmoja"
"“Hakuna swali kwamba chama cha Republican hivi leo kinatawala, kinasukumwa na kunyanyaswa na Donald Trump na Warepublican wanaojiita MAGA"
" Hilo ndiyo tishio la nchi yetu,” amesema Rais Biden"
"Biden alizungumza kwa dakika 25, na wakati huo, alisema neno moja siyo chini ya mara 25, nalo ni Demokrasia"
"Alilitumia neno hilo dhidi ya warepublican walioelemea kwa Trump ambao walikuwa wakiunga mkono madai ya Trump yasiyo ya kweli kwamba uchaguzi wa mwaka 2020 uliibiwa, ambao wanajitahidi kukandamiza wapiga kura katika majimbo muhimu, na ambao walishiriki au kushawishi jaribio la uasi katika jengo la Capitol Januari 6 mwaka 2021"
"Lakini pia Biden alitumia neno hilo kuashiria kile anachoamini ni mustkabali mzuri wa baadaye, kukionga chama chake – ambacho hivi karibuni kilipata mafanikio na kujigamba huo ndiyo ushahidi"
"Rais Biden anasema “Tunaweza kuchagua njia ya kusonga mbele kuelekea siku za usoni"
" Huko mbele kwenye uwezekano wa kujengandoto na matumaini, na sisi tuko katika njia hiyo ya kusonga mbele"
”
"Katika majibu ya kupinga hotuba hiyo, kiongozi wa Republican katika bunge Kevin McCarthy alimshutumu Biden kwa mgawanyiko"
"“Rais alipozungumza usiku kwenye Independence Hall, mistari ya kwanza ya maneno yaliyotoka kinywani mwake ni vyema aombe msamaha kwa kukashifu mamilioni ya wamarekani kuwa na wafashisti"
”
"Hii ni ziara ya pili ya Biden katika jimbo Keystone wiki hii"
" Pennyslvania ni jimbo lenye ushindani katika kile ambacho kitabainisha ni eneo la mapambano kati ya wademocrat wa Biden na warepublican wa Trump katika uchaguzi wa katikati ya muhula baadaye mwaka huu"
"Mapema japa, msemaji wa White House Karine Jean-Pierre alisistiza kuwa hii ilikuwa ni zaidi ya hotuba tu"
" “Ni kuhusu mapambano ya kimsingi kote ulimwenguni kati ya utawala wa kiimla na demokrasia na jinsi demokrasia ilivyo msingi muhimu kwa nchi hii kusonga mbele"
”
"Wachambuzi wanahoji hilo, wakati ushindi wa karibuni wa Biden katika sheria na vipaumbele vinavyoingiliana na ujumbe wa hotuba yake"
"William Howell, wa Chuo Kikuu cha Chicago) anasema “tunaanza kuona masuala gani ambayo wademocrat wanayaona kuwa ni fursa nzuri: bunduki ni moja wapo, demokrasia ni jingine"
" Inafurahisha, pia kwamba hakuelezea zaidi suala la kisheria katika hayo"
" Na bado hayo ndiyo aliyazungumzia, lakini siyo kwa jicho la kupitisha sera hivi sasa lakini kwa jicho ya kuelekea kuwepo na mabadiliko katika Bunge"
”
"Wanahistoria ambao wanafuatilia matamshi ya rais wanasema sauti ya Biden ilionekana imebadilika kuelekea upigaji kura wa mwezi November wakati muda huo ukiwa unakaribia"
"Naye Jeremi Suri, wa Chuo Kikuu cha Texas, Austin anaelezea"
"“Naamini kuwa matamshi makali kutoka kwa rais na wademocrat wengine yanafanya kazi"
" Kuna usahidi kwamba wapiga kura huru – siyo wapiga kura wa Trump, wapiga kura wengi huru—hasa wanawake, hata katika majimbo ya waconservative, kama vile Texas na Kansas, wamechoshwa na uingiliaji kati wa warepublican"
" Na kweli kabisa, wamechoshwa na habari za kuvunja sheria kulikofanywa na rais wa zamani"
" Habari nyingi kuhusu Trump, inawafanya wademocrat waonekane vizuri”"
"Lakini jana usiku huko Philadelphia, rais alisema neno moja kura mara nane"
" Badala ya kuonyesha picha ya Amerika anayoiona yeye"
"“Sisi ni Marekani, Marekani"
" Tunamuomba mwenyenzi mungu alilinde taifa hili na wale wanaosimama kuiangalia demokrasia yetu"
" Nyote namuombea mwenyenzi mungu awalinde"
" Demokrasia"
" Shukran,” Rais Biden amesema"
"Ni upande gani utaibuka na ushindi wakati wamarekani watakapotumia haki ya kidemokrasia mwezi Novemba?"
" "
" "
" "
"Facebook Forum"
" Taifa hilo lisilo na bandari limekuwa likitawaliwa na Rais Aleksandr Lukashenko tangu 1994, ni mshirika wa karibu wa Russia"
" Lukashenko amekuwa akiunga mkono uvamizi wa Russia kwa Ukarine ingawa vikosi vyake havijahusika moja kwa moja kwenye mapigano hayo"
"Kutokana na hilo , mataifa ya magharibi yameiwekea Belarus vikwazo ambavyo vimeathiri sekta zote za kiuchumi"
" Takriban wafungwa wa kisiasa pamoja na waandamanaji 1,300 waliuwawa Agosti 2020 baada ya Belarus kuanza msako mkali dhidi ya watu waliokuwa wakipinga utawala wa Lukashenko"
"Hata hivyo baada ya uvamizi wa Russia dhidi ya Ukraine mapema mwaka huu, waandamanaji pamoja na upinzani walijitokeza barabarani kupinga wakati wakijitahidi kuwasaidia watu wa Ukraine"
"Facebook Forum"
"Mkurugenzi Mkuu wa Shirika la Kimataifa la Nishati ya Atomiki Rafael Grossi aliwaambia waandishi wa habari ""kumekuwa na ongezeko la shughuli za kijeshi, ikiwa ni pamoja na asubuhi ya leo,"" karibu na kiwanda hicho"
"""Lakini kwa kuzingatia faida na hasara na tulipofika mpaka sasa, haturudi nyuma” Grossi aliongeza"
"Ukraine na Russia zimekuwa zikishutumiana mara kwa mara kwa mashambulizi kwenye makombora katika eneo lililo karibu na kituo cha kuzalisha umeme, kituo kikubwa zaidi cha nyuklia barani Ulaya na chanzo kikuu cha nishati kwa Ukraine"
"Facebook Forum"
" Kwa mujibu wa shirika la habari la AFP, viongozi wa taifa hilo wameweka sheria kali za kiislamu ambazo hazitambuliwi kimataifa na ambazo zimewatenga wanawake kwenye maisha ya kawaida"
"Licha ya sheria hizo kali, pamoja na janga la kibinadamu linaloendelea kuongezeka, wakazi wengi wa Afghanistan wanasema kwamba wana furaha kwa kuwa vikosi vya kigeni vilivyochochea uasi wa Taliban hatimaye viliondoka baada ya vita vibaya vilivyodumu kwa miaka 20"
"Msemaji wa serikali Zabihullah Mujahid kupitia ujumbe wa twitter amesema kwamba ni Siku kuu ya Uhuru, wakati mamlaka zikifanya sherehe rasmi kwenye kituo cha jeshi la anga cha Bagram, ambacho kilitumiwa na vikosi wa Marekani kufanya mashambulizi ya anga dhidi ya Taliban"
"Facebook Forum"
"Wanachama wa chama cha konsavative watamchagua mrithi wake chancellor wa zamani Rishi Sunak au waziri wa sasa wa mambo ya nje Liz Truss ambaye kura ya maoni inaonyesha yuko mbele"
" Changamoto ya kwanza kwa atakayeibuka mshindi itakuwa ni vita vinavyoendelea Ukraine, wakati Uingereza ikiwa tayari imetoa takriban dola bilioni 2"
"7 kama msaada wa silaha kwa taifa hilo, tangu Russia ilipofanya uvamizi wake mwezi Februari"
"Uingereza inachukua nafasi ya pili baada ya Marekani katika kutoa misaada kwa Ukraine"
" Mchambuzi wa masuala ya kisiasa kutoka chuo cha King’s College mjini London Alan Wagner amesema kwamba Johnson alikuwa rafiki wa karibu wa Kyiv, na kwamba huenda mambo yakawa tofauti chini ya utawala wa Truss"
" Alan anasema kwamba huenda Truss akawekeza zaidi kwenye ulinzi wa taifa pamoja na kukuza uchumi"
"Facebook Forum"
