"
UN yasema kundi la wakimbizi wa DRC waliokuwa Zambia wamerejea makwao
"
"
Mauaji yatokea DRC wakati wa maandamano dhidi ya M23
"
"
Mkakati mpya kutumika katika kupeleka jeshi la kikanda la Afrika Mashariki DRC
"
"
DRC: Watu kadhaa wafariki katika mlipuko wa lori la mafuta
"
"
Uganda imeanza kuilipa DRC fidia kwa ajili ya uvamizi mashariki mwa nchi hiyo miaka 20 iliyopita
"
"
Kundi la ADF lafanya mauaji ya raia 5 wa DRC
"
"
Mashauriano ya mamlaka ya mikataba na kanuni yachelewesha kupelekwa jeshi la dharura DRC
"
"
Zaidi ya watu 10 wauawa mashariki mwa DRC
"
"
Monusco waondoka Butembo kwa muda
"
"
Mkutano wa SADC wahamasisha ukuaji uchumi, kilimo na madini
"
"
Jumuiya ya SADC yakutana DRC
"
"
Marekani inaendelea kujihusisha katika juhudi za upatanishi zinazoongozwa na waafrika - Blinken.
"
"
Tshisekedi kujadili na Blinken mvutano kati ya DRC na Rwanda
"
"
Watu 20 wauawa katika mashambulizi Ituri - DRC
"
"
Marekani yaiomba serikali ya DRC kuwahami walinda amani wa UN
"
"
UN yasema haina ushahidi walinda amani wake walifyatua risasi kwa raia
"
"
Serikali ya DRC kuanza mnada wa vitalu 30 vya mafuta na gesi
"
"
Mwanahabari wa Marekani azuiliwa Congo
"
"
Watu 9 wauwawa katika kliniki DRC
"
"
Mazishi ya mabaki ya Lumumba yafanyika Kinshasa
"
"
Mwakilishi wa UN kwa Congo anasema waasi wa M23 wana silaha na vifaa vya kijeshi vya kutosha
"
"
DRC yafunga mipaka yake yote na Rwanda
"
"
Serikali ya DRC yatafakari kusitisha mikataba yote na Rwanda
"
"
Matokeo ya awali uchaguzi wa rais Kenya yaonyesha ushindani ni mkali
"
"
Mwili wa Malkia Elizabeth wawasili Edinburgh, Scotland
"
"
Uchaguzi wa Kenya 2022: ushindani mkali
"
"
Vigogo wa siasa za Kenya wameanza kukiri kushindwa
"
"
Majaji maarufu wa Afrika wawasili Kenya kufuatilia kesi ya kupinga matokeo ya uchaguzi
"
"Umoja wa Mataifa ulisema Jumanne kwamba karibu wakimbizi 6,000 wa Congo waliokimbilia Zambia mwaka 2017 wamerejea nyumbani tangu kuzinduliwa kwa mpango wa kuwarejesha makwao kwa hiari hapo mwaka 2021"
"Maelfu ya watu walivuka na kuingia Zambia kutoka jamhuri ya Kidemokrasi ya Congo miaka mitano iliyopita, wakikimbia mapigano kati ya wanajeshi wa serikali na makundi ya wanamgambo pamoja na mapigano ya kikabila"
"Wakati baadhi ya maeneo ya Congo ikiwa bado sio salama, lakini hali katika baadhi ya maeneo ikiwa ni pamoja na jimbo la kusini la Haut-Katanga, imetulia na kuruhusu kurejeshwa kwa wakaazi, shirika la kuhudumia wakimbizi katika Umoja wa Mataifa (UNHCR) lilisema"
"Taarifa hiyo imesema kwamba Waliorejea ambao wengi wao walikuwa watoto, walisafirishwa kutoka makazi ya wakimbizi ya Mantapala kaskazini mwa Zambia hadi DRC kwa basi"
"Wameelezea kufurahishwa na furaha ya kuweza kurudi nyumbani na wanatarajia kuungana tena na familia zao pamoja na marafiki na kuanza maisha yao upya, shirika hilo liliongeza"
"Zaidi ya wakimbizi 11,000 waliandikishwa kurejea mwishoni mwa mwaka, shirika la Umoja wa Mataifa lilisema"
"Takribani wakongo milioni moja wamepata makazi katika nchi jirani, huku Zambia ikihifadhi Zaidi ya wakimbizi 60,000 nanaotafuta hifadhi na wakimbizi wa zamani kutoka nchi jirani ya kaskazini"
"Facebook Forum"
"Asasi za kiraia kwenye mji wa Rutshuru ulioko mkoa wa Kivu Kaskazini, wanalalamikia kuzembea kwa jeshi katika kukabiliana na kundi hilo, ambalo katika siku za karibuni limechukua udhibiti wa maeneo kadhaa mkoani humo"
"Kundi hilo lenye Wakongomani wengi kutoka kabila la Tutsi lilipata umaarufu 2012 baada ya kuuteka mji mkuu wa Kivu Kaskazini wa Goma kabla ya kufurushwa na jeshi"
"M23 lilianza tena mashambulizi mwaka 2021 baada ya kutulia kwa miaka kadhaa"
" Tangu wakati huo, limeteka maeneo kadhaa yakiwemo mji muhimu wa Bunagana ulioko karibu na mpaka wa Uganda"
"Kongo imekuwa ikimlaumu jirani yake Rwanda kwa kuunga mkono kundi hilo, madai ambayo taifa hilo linakanusha vikali"
"Facebook Forum"
"Maafisa wanasema kwanza wanataka kusahihisha makosa ya siku za nyuma yaliyofanywa na vikosi vya ulinzi vya kimataifa vingine, kwa kuwaelimisha raia kuhusu jukumu la majeshi hayo, ikiwemo kushauriana na wenyeji juu ya kuachana na vita"
"Hii ni mbinu mpya iliyopitishwa wiki iliyopita Kinshasa kusaidia kujenga programu ya amani katika hali iliyokuwa haina utata"
"Christophe Lutundula, Makamu Waziri Mkuu na Waziri wa Mambo ya Nje wa DRC wiki iliyopita alisaini mikataba kadhaa juu ya majukumu ya jeshi la kikanda na Peter Mathuki, Katibu Mkuu wa Jumuiya ya Afrika Mashariki, inayoruhusu nchi wanachama kupeleka majeshi yake mara moja"
"Lakini wakati ni suala la muda tu kwa majeshi kuwasili nchini humo, wakuu wa majeshi kutoka nchi wanachama walikubaliana kwamba malengo makuu ya peresheni zao ni kutoa nafasi zaidi ya kuhusishwa kwa raia katika operesheni hizi"
"Walikubaliana kuwa kuwepo kwa majeshi yaliyopelekwa na UN na Jumuiya ya SADC yalikabiliwa siku zote na kutiliwa mashaka na umma"
"Na kwa Umoja wa Mataifa, majeshi siku za nyuma yametuhumiwa kuhusika na mauaji ikiwemo ubakaji"
"Tangu mwezi Julai, waandamanaji wamekuwa wakilenga kambi za walinda amani wa UN huko mashariki mwa DRC, wakiwatuhumu kushindwa kwao kuwadhibiti waasi"
"Kikosi hicho cha dharura cha EAC kitakuwa awali na muda maalum wa miezi sita, utakaoongezwa, na mbali na kupambana, kitafanya kazi kuunda programu za kiraia kama vile kuweka vituo vya kijamii na kufanya mikutano ya amani na wanavijiji katika mkakati mpya unaokusudia kuwaweka wananchi karibu na maafisa wao"
"Chanzo cha habari hii ni gazeti la ""The East African"" linalochapishwa Kenya"
" "
"Facebook Forum"
"Mlipuko huo ulitokea usiku wa kuamikia leo Alhamisi katika kijiji cha Mbuba, umbali wa kilomita 120 magharibi mwa mji mkuu Kinshasa, gavana wa jimbo la Congo ya kati Guy Bandu ameandika kwenye twitter"
"Zaidi ya watu 50 walifariki katika mlipuko wa lori la mafuta katika kijiji hicho hicho mwezi Oktoba mwaka wa 2018"
"Kijiji cha Mbuba kinapatikana kwenye barabara kuu RN1 yenye shughuli nyingi inayounganisha Kinshasa na bandari za Matadi na Boma"
"“Ni wakati muafaka wa kuchukua hatua kali na za kijasiri ili kuimarisha kanuni za usafiri, hasa kwa bidhaa zinazoweza kuwaka ili kukomesha ajali hizi za mara kwa mara,” Bandu amesema"
"Ameongeza kuwa barabara hiyo kuu haipaswi kuwa kaburi"
" "
" "
"Facebook Forum"
"Kulingana na maafisa wa serikali mjini Kinshasa waliozungumza Jumamosi, ni kwamba waziri wa sheria Rose Mutombo aliliarifu Baraza la Mawaziri siku ya Ijumaa kuwa Uganda imeanza kulipa fidia na riba baada ya ICJ kuikuta na hatia ya uvamizi wa mashariki mwa Congo miaka 20 iliyopita"
"Bi Mutombo ameliambia baraza kwamba kulingana na makubaliano Uganda itailipa Congo fedha zote kwa awamu tano ikiwa ni dola milioni 65 kila mwaka, ambapo malipo ya kwanza yametolewa Septemba 1, 2022"
"Baada ya mivutano ya kisheria ya muda mrefu, Mahakama ya Sheria ya Kimataifa, chombo kikuu cha sheria cha Umoja wa Mataifa, hapo Februari 10 mwaka 2022, kilifikia uamuzi wa kuitaka Kampala kuilipa Kinshasa dola milioni 325 kwa kuivamia Congo wakati wa vita vyake vya pili, kati ya 1998 hadi 2003"
"Kiwango hicho cha fedha ni kidogo sana kulingana na dola bilioni 11 ambazo DRC imekua ikidai, ingawa Uganda imeichukulia hukumu hiyo haikuwa ya haki, na wamesikitishwa kwamba uamuzi ulichukuliwa wakati nchi hizo mbili zilikuwa zinaendelea kuimarisha uhusiano kati yao"
"Waziri wa Sheria ameliambia baraza la mawaziri kwamba fedha zilizolipwa na Uganda zitawekwa katika akaunti ya muda ya wizara ya sheria, katika benki ya Congo, na fedha hizo haziwezi kutumiwa hadi zimelipwa kwa ukamilifu na kutumiwa kwa ajili ya mfuko maalum kuwalipa fidia waathirika"
"Ilipokuwa inatoa uamuzi wake mahakama ya ICJ ilieleza kwamba kati ya dola milioni 325, ni dola 225 zitakazotumiwa kuzilipa familia za waliouawa, na dola milioni 40 kulipa hasara za mali na milioni 60 fidia kwa mali asili iliyopotea"
"Facebook Forum"
"Kundi la wanamgambo la ADF limeua raia watano mashariki mwa Jamuhuri ya Kidemokrasia ya Congo, jeshi na maafisa wa nchini humo wamesema Alhamisi katika ghasia za karibuni kabisa katika eneo hilo"
"Shambulizi limetokea Jumatano usiku katika eneo la Bulungo la Kivu Kaskazini, amesema msemaji wa jeshi la DRC Kapteni Antony Mualushayi"
"Baada ya mapambano na jeshi wanamgambo hao wenye msimamo mkali walikimbia lakini baada ya kuwachinja raia watano waliokuwa wanawashikilia mateka amesema"
"Kundi la ADF ambalo kundi la kigaidi la Islamic State imelitangaza kama mwakilishi wake wa Afrika ya Kati, ni miongoni mwa makundi mabaya kati ya makundi 120 yenye silaha mashariki mwa DRC"
"Limekuwa likishutumiwa kufanya mauaji ya maelfu ya raia wa Congo, na kufanya mashambulizi ya bomu katika taifa la jirani la Uganda"
"Kapteni Mualushayi amesema vikosi vya Congo vimewauwa wapiganaji wawili wa ADF ambao sasa wanadhibiti eneo la Bulungo linalo pakana na taifa la Uganda"
"Facebook Forum"
"Gazeti la The East Africa linafahamu kuwa nchi tano kati ya sita wanachama wa EAC – ikiwemo Kenya, Tanzania, Uganda na Sudan Kusini – ziko tayari kupeleka majeshi huko mashariki mwa DRC lakini zimesisitiza kuwepo kwa kanuni sahihi ili kuepuka makosa yaliyotokea katika vikosi vya awali vya kulinda amani"
"Mkataba wa Majeshi na Kanuni za Mapambano ndiyo zitaangalia ukubwa, eneo la operesheni na mapambano huru kwa kila nchi inayochangia wanajeshi wake"
"Viongozi wa EAC mwezi Juni walikubaliana kupeleka wanaajeshi “haraka” huko mashariki mwa DRC kama sehemu ya mpango wa kikanda ili kumsaidia mwanachama mpya wa jumuiya hiyo kupambana na waasi"
"Chanzo katika Wizara ya Ulinzi mjini Nairobi kimesema Kenya iko tayari kupeleka wanajeshi mara tu mkataba huo utakaposainiwa"
" Majeshi yake yanafanya mafunzo huko Isiolo, kiasi cha kilomita 400 kaskazini mwa Nairobi"
"Wiki iliyopita Kenya ilipeleka kundi la pili la kikosi cha kukabiliana na hali ya dharura huko DRC"
" Hata hivyo vikosi vitafanya kazi chini ya tume ya kulinda amani ya UN inayojulikana kama Monusco"
" Maafisa mjini Nairobi walikataa kueleza idadi kamili ya vikosi hivyo lakini walisema ni “zaidi ya wanajeshi 200” wenye vyeo na wa kawaida walipelekwa"
"Chanzo cha habari hii ni gazeti la ""The East African"" linalochapishwa Kenya"
"Facebook Forum"
"Zaidi ya makundi ya wanamgambo 120 yamesambaa mashariki mwa DRC, na kuna mashambulizi ya mara kwa mara dhidi ya raia"
"Wanajeshi 2 ni miongoni mwa waliouawa tangu Ijumaa"
"Kiongozi wa kijeshi katika jimbo la Kivu Kaskazini amesema Jumapili “Tumempoteza mwanajeshi shujaa katika shambulio dhidi ya ngome yetu katika kitongoji cha kaskazini mwa mji wa Butembo lililofanywa na wanamgambo wa Mai-Mai”"
"Kiongozi huyo ambaye hakutaka jina lake litajwe, amesema wanamgambo wawili wa kundi hilo waliuawa"
"Katika jimbo la kaskazini mashariki la Ituri, wachimba dhahabu 6 wameuawa Jumapili na kukatwa vichwa na waasi wa kundi la CODECO, Prince Kaleta, ambaye ni kiongozi wa shirika la kiraia huko Lodjo, Ituri ameliambia shirika la Habari la AFP"
"CODECO ni kundi la kisiasa na kidini ambalo linadai kuwakilisha maslahi ya watu kutoka kabila la Lendu"
"Linachukuliwa kama moja ya makundi ya wanamgambo yanayofanya ukatili, na linashtumiwa kwa mauaji ya kikabila huko Ituri"
"Raia watatu waliuawa Jumamosi usiku katika shambulio lilofanywa na waasi wa kundi la ADF huko Kivu Kaskazini, amesema Flavien Kakule, mkuu wa mtaa katika eneo la utawala wa Bashi, wilaya ya Beni"
" "
"Facebook Forum"
"Butembo mji ambao kiini cha biashara wenye wakazi karibu milioni moja umekuwa kitovu cha ghasia za maandamano mabaya tangu mwezi uliopita ambapo darzeni za watu wameuwawa wakiwemo raia, walinda amani, na polisi wa congo"
"Mamia ya wanajeshi na maafisa wa kiraia wameondoka mjini Butembo na majadiliano yamepangwa namna ya kuondoa vifaa vyao , gavana wa jimbo la kivu kaskazini Generali Constan Ndima amewaambia waandishi wa habari"
"Msemaji wa MONUSCO Ndeye Khady Lo amesema kuondoka ni kwa muda"
" “ MONUSCO haiondoki Butembo baada ya mashauriano na maafisa wa ndani na kitaifa tume imesonga mbele na hatua ya maafisa wake kuondoka kwa muda, "" aliliambia shirika la habari la Reuters, bila kusema lini watarejea"
"Maandamano ambayo pia yametokea katika miji ya Goma na Uvira yamesababisha vurugu kwa walinda amani wa umoja wa mataifa ambao walipelekwa Congo kwa zaidi ya miongo miwili"
"Facebook Forum"
"Mkutano wa mwaka huu ulikuwa na ujumbe “ kuhamasisha viwanda kupitia, usindikaji wa kilimo, faida ya madini, na mifumo ya thamani ya kikanda kwa kujumuisha wote na ukuaji stahmilivu"
”
"Masuala makuu katika kikao hicho ilijumuisha uzinduzi wa jopo la wakuu wa nchi na wawakilishi wa serikali waliohudhuria, wakifatuiwa na utoaji wa medali kuwakumbuka na kuwapa heshima waanzilishi wa SADC"
"Katika kuingiza enzi mpya ya uongozi wa SADC, sherehe za ufunguzi pia zilishuhudiwa na kukabidhi uenyekiti wa SADC kutoka kwa jamhuri ya Malawi na kijiti kukamatwa hivi sasa na Jamhuri ya Kidemokrasi ya Congo"
" Hii ilifuatiwa na taarifa ya kukubali iliyotolewa na mwenyekiti mpya wa taasisi hiyo Rais Felix Tshisekedi wa DRC na mwenyeji wamkutano wa 42 wa SADC"
"Rais Tshisekedi anaeleza: ""Nitahakikisha natekeleza program za kuendeleza miundo mbinu na huduma katika ukanda ambalo linahusika moja kwa moja na mikakati yetu mikuu katika kuchochea muingiliano wa kiuchumi na kutokomeza umaskini katika ukanda wa SADC"
”
"Mkutano huu umekuja wakati ambapo nchi mwenyejiti inakabiliwa ghasia mpya upande wa Mashariki"
" Mbele ya viongozi wenzake, Rais Felix Tshisekedi alishutuma vikali ‘ uhuni na ukatili unaofanywa dhidi ya nchi ya jirani yake Rwanda"
"Baadhi ya mataifa wanachama wa SADC kama vile Malawi na Tanzania wanachangia wanajeshi katika kikosi maalum cha ulinzi wa amani cha Umoja wa Mataifa MONUSCO"
"Rais wa DRC ameongeza kuwa:“ Kwa Jamhuri ya Afrika Kusini, jamhuri ya Malawi na Jamhuri ya Muungano wa Tanzania ambao wametoa wanajeshi wao kwa gharama kubwa ya amani upande wa mashariki mwa nchi yetu"
”
"Mwanachama mwingine wa umoja huo, Msumbiji pia inakabiliana na uasi wa wanamgambo katika majimbo ya kaskazini"
" Jeshi la kikanda linalojulikana kama SAMIM, pamoja na majeshi kutoka Rwanda wamefanikiwa kuwasukuma kutoka katika eneo hilo waasi wanaohusishwa na Islamic State"
"Rais wa Malawi Lazarus chakwera amesisitiza waoz wa Afrika kutafutua masuluhisho yake wenyewe"
" "
" "
"//Rais Lazarus Chakweera, Malawi//"
"“Hakuna suluhisho hata moja kutoka nje ya Afrika ambalo linakuja kuijenga Afrika kwa jinsi sisi tunavyotaka"
" Siyo wamarekani, siyo wa Ulaya, siyo wa Asia"
" Huenda wanaweza kutupa wazo la hapa na pale, na maelezo moja au mawili, dola milioni chache ambazo hazifanyi z chochote katika mifuko yetu ukilinganisha na kiwango ambacho wanachowapa wa magharibi au wa mashariki"
”
" "
" "
"//Rais Lazarus Chakweera, Malawi//"
"“Vurugu ambayo tumewaruhusu magharibi kuifanya nchini DRC ni dhambi lazima tutubu, na tuache na kukataakurejewa tena kwa jambo hilo kwingineko kokote katika eneo letu"
" Kwahiyo tuwaonyeshena kuwaambia tuonyeshe na kuieleza dunia kwa sauti moja kwamba Afrika iko wazi kwa biashara, lakini Afrika haiuzwi"
”
"Mkutano pia uitathmini maendeleo ya muingiliano wa kikanda kulingana na utashi wa SADC kama ulivyoelezewa katika RISDP 2020 mpaka 2030 na Vision 2050 ambapo suala la amani, kujumuisha wote, suhindani, eneo hilolenye viwanda kati ya kipato cha kati na cha juu ambako raia wote wanafurahia mafnaikio endelevu ya kiuchumi, sheria, na uhuru"
" "
"Khadija Riyami VOA Washington"
" "
"Facebook Forum"
"Darzeni ya wakuu wa nchi waliwasili katika mji mkuu Kinshasa Jumanne kushiriki katika Mkutano wa siku mbili ambao umefunguliwa Jumatano"
"Viongozi hao wanajadiliana jinsi ya kukuza uchumi wa viwanda, kupitia mageuzui ya kilimo, kuendeleza rasilimali za madini na mifumo ya thamani katika kiwango cha eneo"
"DRC pia inatarajia kuomba msaada katika jumuiya hiyo kurejesha amani na usalama katika ardhi yake"
"Lengo jingine la mkutano huo ni kukabidhi uenyekiti wa jumuiya hiyo kwa Rais wa DRC Felix Tshisekedi kutoka kwa kiongozi wa sasa Rais wa Malawi Lazarus Chakwera"
"Facebook Forum"
"Waziri Blinken amesema “Nilijadiliana nao kuhus ripoti za uhakika ambazo zinaashiria kwamba Rwanda inaendelea kuliunga mkono kundi la waasi la M23 na ina majeshi yake nchini DRC"
" Tunatambua kwamba Rwanda ina wasi wasi wa usalama wake, ikiwemo ripoti za ushirikiano kati ya jeshi la Congo na kundi lenye silaha la FDLR"
" Ujumbe wangu kwa wote Rais Tshisekedi na Rais Kagame wki hii umekuwa ni sawa’ Uungaji mkono wowote au ushirikiano na kundi lolote lenye silaha Mashariki mwa DRC unahatarisha jamii za huko na uthabiti wa kieneo, na kila nchi lazima iheshimu uhuru wa mwingine"
" Marekani ilikuwa na ujumbe kama huo kwa nchi zote jirani"
”
" Blinken alifanya mazungumzo na wote Kagame na Waziri wa Mambo ya Nje wa Rwanda Vincent Biruta mjini Kigali Alhamisi"
" “Nimetoka kwenye majadilino, marais wote wakiwa wamekubali kujihusisha katika mazungumzo ya moja kwa moja"
" Wote wako tayari kuanza mazungumzo wakiangazia mchakato wa Nairobi, huku makundi yenye silaha, na wote wamekubaliana na hilo na Marekani inaendelea kujihusisha katika juhudi za upatanishi ambazo zinaongozwa na waafrika"
"” alisema Blinken"
"Akiongea na wana habari baada ya mkutano, Waziri wa Mambo ya Nje wa Rwanda Vincent Biruta alishutumu vikali kile alichokiita ‘operesheni za kigaidi kwenye eneo la Rwanda’ na kusema nchi yake ‘ina haki’ ya kuwalinda watu wake “Kuwepo kwa FDLR na ushirikiano wa karibu na jeshi la DRC siku zote imekuwa ni sababu kubwa ya ukosefu wa usalama, na hii inaliwezesha kundi la FDLR kufanya operesheni za kigaidi kwenye eneo la Rwanda, kitu ambacho serikali ya Rwanda haiwezi kukubali"
""" "
"Rwanda, sisi siku zote ina haki ya kuchukua hatua muhimu kulinda eneo lake, uhuru wake na kuhakikisha usalama wa watu wake"
"” alisema Biruta"
"Manadiplomasia wa juu wa Marekani yuko Kigali chini ya wiki moja baada ya watalaamu wa Umoja wa Mataifa kugundua kuna ‘ushahidi wa uhakika’ kuwa Rwanda imekuwa ikiingilia kati kijeshi mashariki mwa DRC"
" Serikali ya Rwanda imehoji ugunduzi wa Umoja wa Mataifa"
" Rwanda awali ilikanusha shutuma zilizotolewa na Congo inaliunga mkon kundi la M23 na kwamba impeleka majeshi yake nchini humo"
" M23 imekanusha kupewa msaada na Rwanda"
"Facebook Forum"
"Mvutano ulizuka tena kati ya DRC na jirani yake Rwanda, serikali ya DRC ikiishtumu Rwanda kuunga mkono waasi wa M23, tuhuma ambazo zinakanushwa na serikali ya Rwanda"
"Baada ya ziara yake nchini Afrika Kusini, Blinken anaelekea wiki hii nchini DRC, na baadaye nchini Rwanda"
"Leo Jumanne, Blinken atapokelewa jioni na rais Tshisekedi ambaye “bila shaka atagusia masuala ya ushirikiano wa kimkakati kati ya DRC na Marekani,” ofisi ya rais wa DRC imesema katika taarifa"
"Ofisi hiyo imeongeza kuwa “ripoti ya hivi karibuni ya wataalam wa Umoja wa mataifa kuhusu uvamizi wa wanajeshi wa Rwanda waliojificha katika kundi la M23 itajadiliwa bila shaka"
”
"Facebook Forum"
"Wapiganaji wanaoaminika kutoka kundi la Allied Democratic Forces (ADF) waliwaua wakazi na kuchoma nyumba katika vijiji vya Kandoyi na Bandiboli kwenye jimbo la Ituri Ijumaa na mapema Jumamosi, alisema Christophe Munyanderu, mratibu wa kikundi cha ndani cha Convention for the Respect of Human Rights"
" (CRDH)"
"Msemaji wa jeshi la Congo huko Ituri, Jules Ngongo, alithibitisha vifo takriban 20, na kusema kuwa vikosi vya Congo vilikuwa vinawasaka washambuliaji hao"
"Ni ngumu sana kwangu nilipoiona miili hiyo, makoo yao yalikuwa yamekatwa,” alisema Alice Kyanga, ambaye wazazi wake walikuwa miongoni mwa waliouawa nyumbani kwao siku ya Jumamosi"
"Facebook Forum"
"Maandamano ya kuipinga Tume ya UN nchini humo, inayojulikana kama MONUSCO, yamezuka tangu Jumatatu na kusababisha vifo vya watu 19 ikiwemo walinda amani wa UN watatu"
"Msemaji wa Wizara ya Mambo ya Nje wa Marekani Ned Price amesema, Marekani inatoa wito kwa taifa na mamlaka za ndani za DRC kuhakikisha ulinzi wa MONUSCO, maeneo yao na wanajeshi na waandamanaji kujieleza kwa njia ya amani"
"Walinda amani wa Umoja wa Mataifa nchini Jamhuri ya Kidemokrasia ya Congo (Photo by Michel Lunanga / AFP)"
"Marekani imesema mashambulizi dhidi ya maafisa wa UN na maeneo yao ni kinyume cha sheria za kimataifa na inashukuru nia ya dhati ya DRC kuchunguza vitendo hivyo"
" "
"Facebook Forum"
"Watu 19 mpaka sasa wamethibitishwa kufariki kutokana na ghasia zilizozuka kwenye miji mitatu inayolenga kambi za UN"
"Maafisa watatu wa UN ni miongoni mwa watu waliokufa"
" Maandamano yalizuka mashariki mwa DRC Jumatatu watu wakiushutumu umoja huo kushindwa kudhibiti ghasia zinazosababishwa na makundi yenye silaha"
"Naibu mwakilishi maalumu wa wa UN katika nchi hiyo Kassin Diagne amesema wachunguzi tayari wametumwa kusaidia maafisa wa usalama kutathmini risasi zilizouwa raia kwenye miji ya Butembo na Goma"
"Kituo cha walinda amani wa MONUSCO, Goma, DRC chawashwa moto na waandamanaji"
"Bwana Diagne amesema matokeo ya awali yameonyesha kuwa walinda amani wa UN walitumia nguvu wakati waandamanaji walipovamia kambi zao na kuchoma moto magari , ofisi na kufanya wizi kwenye maduka ya vyakula"
"Mjumbe maalum wa UN Diagne anaeleza: ""Hatuna ushahidi wowote kwamba wanajeshi wa MONUSCO waliwafyatulia risasi raia"
" Lakini tunataka kuhakikisha kwamba tunafanya uchunguzi na serikali kutambua ni mahali gani hasa risasi zilitokea"
"” "
"Waandamanaji wameshutumu vikosi vya usalama vya Congo kwa mauaji hayo"
" Hii inakuja wakati ambapo idadi ya vifo inaongezeka baada ya waandamanaji wanne kupigwa na shoti ya umeme siku ya Jumatano katika mji wa Uvira wakati wanajeshi walipofyatua risasi zilizogonga nyaya za umeme zilizowaangukia watu"
"Tume hiyo ya DRC ni ya pili kwa ukubwa ya jeshi la walinda amani wa UN duniani, lakini katika miaka ya karibuni walianza kujiondoa na kupunguza vikosi vyao katika maeneo ya nchi"
"Farhan Haq, UN deputy spokesperson"
" Naibu msemaji wa Katibu Mkuu wa UN, Farhan Haq anaeleza: “ Tuna taarifa kutoka jamhuri ya kidemokrasi ya congo ambako ghasia dhidi ya walinda amani wetu zinaendelea "
" katika kambi ya MONUSCO , Butembo leo, wavamizi wamepora silaha kutoka kwa polisi wa DRC na kuwafyatulia kwa wanajeshi wetu waliokuwa na sare "
" inasikitisha , mlinda amani mmoja na afisa wa polisi wa UN wameuwawa na mwingine amejeruhiwa "
" Tunapaza sauti yetu kwa kaimu mkuu wa monusco Khassim Diagne kulaani mauaji ya wenzetu na kueleza huzuni yetu kubwa kwa familia zao na wenzao"
"” "
"Wakati huohuo Waziri wa Mambo ya Nje wa Marekani Anthony Blinken anatarajiwa kuzitembelea DRC na Rwanda mwezi ujao kujaribu kupunguza mivutano iliyopo baina ya nchi hizo mbili"
"Miongoni mwa agenda ni kuhusu uasi wa kundi la M23, Uchaguzi mkuu na mikataba ya madini"
"Facebook Forum"
"Serikali ya DRC itapiga mnada vitalu 30 vya mafuta na gesi katika eneo la Cuvette-Centrale Peatlands katika msitu wa Bonde la Congo eneo kubwa zaidi la kitropiki duniani"
" Udongo wa msituni hujulikana kama eneo la kaboni kwa sababu iliyojaa ndani yake ni hifadhi kubwa ya kaboni ambayo hutolewa angani wakati mfumo wa ikolojia unapata matatizo"
"Baadhi ya maeneo, au kambi, zilizowekwa alama za kukodisha mafuta ziko ndani ya eneo la kwanza la uhifadhi la Afrika, Hifadhi ya Kitaifa ya Virunga, iliyoundwa mwaka 1925 na eneo la Urithi wa Dunia la UNESCO, nyumbani kwa ngome ya mwisho ya sokwe wa milimani"
"Bonde la Kongo lina ukubwa wa hekta milioni 530 katikati mwa Afrika na inawakilisha asilimia 70 ya ardhi yenye misitu ya bara hilo"
" Ina aina zaidi ya elfu moja za ndege na sokwe wengi zaidi kuliko sehemu nyingine yoyote duniani, ikiwa ni pamoja na nyani wakubwa, sokwe na Bonobos"
"Watu wako hatarini pia"
" Watu wa kabila la Mbuti na Baka huenda kufukuzwa"
"Facebook Forum"
" Kwa mujibu wa shirika la habari la AFP, asasi za kiraia kama vile RECN zimekaririwa na vyombo vya habari vya zikisema kwamba Niarchos pamoja na mwandishi wa habari wa Congo walikamatwa Jumatano katika mji wa kusini mashariki wa Lubumbashi, na kisha kupelekwa mji mkuu wa Kinshasa"
"Afisa wa ngazi juu wa sserikali ambaye hakutaka kutajwa jina lake ameithibitisha AFP Jumapili kwamba Niarchos anashikiliwa na idara ya kijasusi ya ANR mjini Kinshasa"
" Afisa huyo ameongeza kusema kwamba Niarchos mwenye umri wa miaka 33, na ambaye huandikia magazeti ya Marekani ya The Nation na The New Yorker, amekuwa akiwasiliana na makundi yenye silaha likiwemo kundi la Bakata Katanga"
"Mwaka 2017, wataalam wawili kutoka Marekani na Sweden waliokuwa wametumwa na Umoja wa mataifa kuchunguza ghasia kwenye eneo la Kasai nchini humo walitekwa nyara na kisha kuuwawa na watu wasiojulikana"
"Facebook Forum"
"Kundi la watu limefanya mauaji ya wagonjwa tisa katika shambulio ndani ya kliniki mashariki mwa Jamuhuri ya kidemokrasi ya kongo usiku wa kuamkia leo"
"Kwa mujibu wa taarifa ya jeshi ya Ijumaa, inalaumu wanamgambo wenye masimamo mkali"
"Wanamgambo hao wanaminika na jeshi kuwa ni ADF, kundi kutoka Uganda ambalo limekuwa likifanya harakati zake katika misitu ya Congo kwa miongo kadhaa"
"Kundi hili la watu lilishambulia kliniki inayoendeshwa na kanisa katika majira ya saa nne usiku wa Alhamisi kwa mujibu wa mashuhuda wawili, shirika la habari la Reuters linaripoti"
"Msemaji wa jeshi amesema washambuliaji hao wanatoka katika kundi ambalo linashirikiana na kundi la ADF na kutumia mtindo wa aina moja"
"Jeshi limewauwa wapiganaji hao watatu na kumkamata mmjoja baada ya kujibu shambulizi hilo katika mji wa Lume Kivu Kaskazini, alisema msemaji wa jeshi Antony Mualushay"
"Facebook Forum"
" Kwa mujibu wa shirika la habari la AP, hafla hiyo imefanyika wakati wa maadhimisho ya siku ya uhuru ambapo siku kama hii mwaka wa 1960 "
" taifa hilo lilijipatia uhuru wake kutoka Ubelgiji"
"Lumumba anakumbukwa kama shujaa wa kitaifa aliyesaidia kumaliza utawala wa kikoloni"
" Lumumba alifanyika waziri mkuu wa Congo baada ya uhuru lakini akauwawa kabla ya kumaliza mwaka mmoja madarakani mwaka wa 1961"
"Mazishi ya Alhamisi yamefanyika baada ya Ubelgiji kurejesha mabaki yake nchini mapema mwezi huu"
" Jeneza lililokuwa na jino lake awali lilipelekwa kwenye sehemu tofauti za nchi , ili kutoa nafasi kwa wananchi kutoa heshima zao kikiwemo kijiji alikozaliwa cha Onalua,kilichoko kwenye jimbo la Sankuru"
" "
"Facebook Forum"
"Mwakilishi wa Umoja wa Mataifa nchini Jamhuri ya Kidemokrasi ya Congo (DRC) Bintou Keita alisema Jumatano kwamba waasi walioibuka tena wa kundi la M23 huko mashariki mwa nchi hiyo wana silaha na vifaa vya kijeshi vya kutosha na hivyo wanasababisha tishio kwa raia"
"Keita Mkuu wa MONUSCO huko Congo amesema wakati wa mapigano ya hivi karibuni M23 imekua ikiendesha shughuli zake kama jeshi la kawaida kuliko kundi lenye silaha"
" Aliliambia baraza la usalama la Umoja wa Mataifa kwamba kundi hilo linazidi kupata silaha za kisasa, hasa mizinga ya kushambulia mbali pamoja na vifaa vinavyoweza kufyatua ndege"
"Kundi la M23 lilishindwa na jeshi la Congo (FARDC) na wanajeshi maalum vya MONUSCO mwaka 2013"
" Lakini Novemba mwaka 2021 wapiganaji wake walianza kuibuka tena"
"Maafisa wa Congo wanailaumu nchi jirani ya Rwanda wakisema inaliunga mkono kundi hilo ambalo linadaiwa kuwalinda watutsi walio wachache mashariki mwa DRC"
"Serikali ya Rwanda inaongozwa na watutsi lakini inakanusha uhusiano wowote na kundi la waasi hao"
"Facebook Forum"
"Mpaka wa Petit Barier ulio mjini Goma, utakuwa ukifungwa kuanzia saa tisa alasiri hadi saa moja asubuhi ili kuruhusu wafanyabiashara kufanya shughuli zao"
"Awali, mwanajeshi wa DRC alivuka mpaka na kuingia Rwanda ambapo aliwashambulia kwa risasi na kuwajeruhi polisi wawili wa Rwanda kabla ya mwanajeshi huyo kupigwa risasi na kuuawa"
"Wakati huo huo, Kundi la wapiganaji wa M23 wamepiga risasi na kuitungua ndege ya jeshi la DRC karibu na mji wa Goma"
" Msemaji wa waasi hao Majro Willy Ngoma amemwambia mwandishi wa Sauti ya Amerika mjini Goma kwamba waliiangusha ndege hiyo kwa sababu ilikuwa imeingia katika ngome zao kwa lengo la kuwashambulia"
"Hakuna taarifa kuhusu vifo wala majeruhi kufikia sasa"
"Facebook Forum"
"Maafisa wa Rwanda daima wanadai hawahusiki kamwe na mzozo unaoendelea huko mashariki ya Congo"
" Naibu msemaji wa serikali ya Rwanda Alain Mukuralinda anasema, watasubiri na kuona ikiwa mapemndekezo hayo yataidhinishwa na serikali ya Kinshasa"
"Tangazo hili limetolewa wakati kuna juhudi mpya za kumaliza mashambulizi yanayofanywa na waasi huko mashariki DRC zinaendelea baada ya Rais wa Kenya Uhuru Kenyatta Jumanne kutaka kupelekwa mara moja majeshi ya kikanda kujaribu kuzuia ukatili unaofanywa na waasi mashariki mwa DRC"
"Rais wa Kenya ametoa wito huo baada ya shambulizi kubwa kufanywa na waasi wa M23 katika mashariki ya nchi hiyo Jumatatu iliyopita na kuchukua udhibiti wa mji wa Bunagana, wenye umuhimu mkubwa wa kijeshi, kwenye mpaka na Uganda"
"Shambulizi la M23, ambalo operesheni zake kuu zilifanyika 2012 na 2013 na kukamata baadhi ya maeneo ya mashariki ya Congo, limeongeza mvutano uliokuwepo kati ya DRC na Rwanda"
"  "
"DRC inaishutumu Rwanda kwa kuwasaidia M23, ikiwemo kutuma majeshi kuvuka mpaka"
" Rwanda inakanusha tuhuma hizo"
" Uamuzi wa kuunda kikosi cha pamoja cha Umoja wa Afrika haujawekwa bayana iwapo utaihusisha Rwanda"
" "
" "
"Facebook Forum"
