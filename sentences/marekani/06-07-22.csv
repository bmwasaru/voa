"
Waziri Mkuu wa Uingereza Boris Johnson ana wakati mgumu kutetea wadhifa wake kisiasa
"
"
Wahamiaji 22 raia wa Mali walikufa kwenye boti katika pwani ya Libya; UN ilisema
"
"
Jumuiya ya kiraia Sudan imekataa pendekezo la Mkuu wa jeshi nchini humo la serikali ya kiraia
"
"
Wachunguzi wa UN wametoa ripoti inayoshutumu ukiukaji wa haki za binadamu Libya
"
"
Russia kutopongeza Marekani wakati wa siku kuu ya Uhuru
"
"
Tunisia imechapisha rasimu ya katiba mpya inayompa Rais mamlaka zaidi
"
"
Wananchi wa Senegal walalamika dhidi ya utaratibu wa uchaguzi
"
"
Mjumbe wa UN nchini Sudan Kusini anaelezea wasiwasi kuhusu utekelezaji wa mkataba wa amani
"
"
Mazungumzo mapya kuanza tena Qatar,kati ya Marekani na Afghanistan
"
"
Uvamizi wa Russia nchini Ukraine huwenda ukachukua muda mrefu; inasema idara za kijasusi Marekani
"
"
Marekani kuongeza zaidi uwepo wake wa kijeshi Ulaya
"
"
Zaidi ya watu 100 wengi wanawake wameuawa nchini Syria
"
"
Wahamiaji 14 wamefariki baada ya boti waliokuwa wakisafiria kushika moto Senegal
"
"
Waziri Mkuu wa zamani wa Tunisia Hamadi Jebali ameachiwa huru lakini anaendelea kuchunguzwa
"
"
Kampuni ya Sonatrach ya Algeria imetangaza ugunduzi wa akiba wa gesi asilia
"
"
Mafanikio ya kulinda mazingira kutokana na kazi za kibinadamu yamepatikana; inasema CBD
"
"
Maafisa polisi wawili wameuawa kufuatia shambulizi lililofanywa na wanajihadi huko Benin
"
"
Viongozi wa mataifa ya G7 wakubaliana kupiga marufuku uagizaji wa dhahabu kutoka Rashia
"
"
Maandamano kuhusu uamuzi wa Mahakama Kuu juu ya utowaji mimba yafanyika kote Marekani
"
"
Mahakama Kuu ya Marekani yabadili sheria ya kuruhusu utoaji mimba, Roe V Wade
"
"
Mwana Mfalme wa Saudi Arabia amekutana na viongozi wa Misri, Jordan na Uturuki kuboresha ushirika
"
"
Mswaada wa Bunduki: Maseneta Warepublikan na Wademokrat waelekea kukubaliana
"
"
Beijing iko tayari kusaidia Pembe ya Afrika kupata amani; anasema Xue Bing
"
"
Ujenzi wa bomba la mafuta kutoka Uganda hadi Tanzania upo matatani
"
"
Russia yapata hasara kubwa Ukraine, kusajili raia wa kigeni kama wanajeshi
"
"
Gen. Makenga, kamanda mkuu wa M23 amerudi DRC kuongoza mashambulizi
"
"
Wapiganaji wa Ukraine wamejisalimisha
"
"
Wanajeshi wa Ukraine wadhibithi miji kadhaa na kurusha Kombora Russia
"
"Waziri Mkuu wa Uingereza Boris Johnson alikuwa akipigania uhai wake wa kisiasa siku ya Jumanne baada ya Waziri wa Fedha Rishi Sunak, na waziri mwingine mwandamizi kujiuzulu ghafla kutokana na kashfa ya hivi karibuni iliyoharibu utawala wake"
"Ndani ya muda wa dakika kadhaa kwa kila mmoja Sunak na Waziri wa Afya Sajid Javid walimtumia Johnson barua za kujiuzulu ambazo zililenga uwezo wake wa kusimamia utawala unaofuata viwango"
"Akiashiria nia yake ya kubaki madarakani kwa muda mrefu kadri iwezekanavyo Johnson alimteua haraka mfanyabiashara wa zamani Nadhim Zahawi hivi sasa ni Waziri wa Elimu kama waziri wake mpya wa fedha"
"Wakati huo huo Steve Barclay aliteuliwa Februari kuweka nidhamu katika utawala wa Johnson alihamishwa kwenda kitengo cha afya"
" Kujiuzulu kulikuja huku Johnson akiomba radhi kwa kumteua mbunge kuhusika katika kutoa huduma ya uchungaji kwa chama chake hata baada ya kuelezwa kuwa mwanasiasa huyo amekuwa akilalamikiwa kuhusu unyanyasaji wa kingono"
"Facebook Forum"
"Wahamiaji 22 raia wa Mali walikufa katika maafa ya boti kwenye pwani ya Libya, Umoja wa Mataifa ulisema Jumanne ukiwanukuu manusura ambao waliripoti waathirika kuzama na kuishiwa na maji mwilini na watoto watatu waliripotiwa kuwa miongoni mwa waliokufa"
"Baada ya siku tisa za kuwepo baharini manusura 61 wengi wao kutoka Mali waliokolewa na walinzi wa pwani ya Libya na kurudishwa ufukweni, shirika la Umoja wa Mataifa la kuhudumia wahamiaji (IOM) lilisema huku idadi hiyo ikithibitishwa na wizara inayohusika na wahamiaji nchini Mali"
"Wahamiaji hao walipanda kutoka mji wa Zuwara huko Libya karibu na mpaka wa Tunisia kwa boti ya kujaza kwa upepo mwendo wa saa saba usiku kwa saa za huko hapo Juni 22 alisema msemaji wa IOM, Safa Msehli"
"Msehli alisema baadhi ya wahamiaji hao walikuwa na hali mbaya kiafya na hivyo walipelekwa hospitali na IOM"
" Walirudishwa ufukweni siku ya Jumamosi"
" Libya imekuwa njia kuu ya uhamiaji usio wa kawaida barani Ulaya katika miaka ya karibuni ya machafuko tangu kupinduliwa na kuuawa kwa diktekta Moamer Gadhafi mwaka 2011 katika uasi ulioungwa mkono na NATO"
"Facebook Forum"
"Jumuiya kuu ya kiraia nchini Sudan siku ya Jumanne ilikataa pendekezo la kiongozi wa mapinduzi ya nchi hiyo la kutoa nafasi kwa serikali ya kiraia kama njia ya ujanja na kuhimiza maandamano zaidi"
"Mkuu wa jeshi Abdel Fattah al-Burhan ambaye unyakuzi wake wa madaraka hapo Oktoba mwaka 2021 ulizuia mpito kwa utawala wa kiraia aliapa kwa mshangao Jumatatu kutoa nafasi kwa makundi ya kiraia kuunda serikali mpya ya mpito"
"Lakini muungano mkuu wa kiraia The Forces for Freedom Change (FFC) ulitoa wito wa kuendeleza shinikizo la umma mitaani na kutupilia mbali hatua ya Burhan na kusema ni mbinu ya ujanja wa uwazi"
" Hotuba ya kiongozi wa mapinduzi ni hila kubwa na mbaya zaidi kuliko mapinduzi ya Oktoa 25 kiongozi wa FFC, Taha Othman alisema"
"Mgogoro huo utaisha kwa viongozi wa mapinduzi kujiuzulu na vikosi vya mapinduzi kuunda serikali ya kiraia"
" Maandamano pia yalienea katika miji mingine Jumanne ikiwa ni pamoja na Wad Madani uliopo kilomita 200 kusini mwa mji mkuu ambapo mamia ya waandamanaji walifanya maandamano ya kukaa chini kulingana na mashahidi"
"Facebook Forum"
"Ripoti mbaya iliyotolewa na wachunguzi wa Umoja wa Mataifa kuhusu hali ya haki za binadamu nchini Libya inaishutumu serikali na makundi ya upinzani kwa kutenda ukiukaji mkubwa bila ya khofu ya kuadhibiwa ambapo huenda uhalifu mwingi dhidi ya ubinadamu"
" Ripoti hiyo itawasilishwa kwa baraza la haki za binadamu la umoja wa Mataifa siku ya Jumatano"
"Hii ni ripoti ya tatu ya tume huru inayoangazia ukweli kuhusu Libya yenye wanachama watatu tangu ilipoanza kuandika madai ya ukiukaji wa haki za binadamu nchini humo mwaka 2016"
" Wachunguzi wanaona kwamba Libya ni nchi isiyoheshimu sheria ambapo wahalifu wa uhalifu wa kimataifa hawawajibiki kwa matendo yao"
" Hitimisho hili linatokana na mamia ya mahojiano na mikusanyiko ya habari pamoja na ushahidi uliokusanywa kutoka vyanzo tofauti"
"Ripoti ya hivi karibuni inahusisha kipindi cha kuanzia Machi hadi Juni"
" Wachunguzi waliangalia masharti ya kizuizini katika vituo rasmi 27 na vile, visivyo rasmi, ikiwa ni pamoja na magereza ya siri na yake ya ziada ya kisheria"
" Mwenyekiti wa misheni Mohamed Auajjar anasema uchunguzi umebainisha kwamba mifumo ya wazi ya ukiukaji wa haki za binadamu katika maeneo haya yote"
"Facebook Forum"
" Msemaji wa Kremlin Dimytry Peshkov wakati akizungumza na wanahabari amemesema kwamba maneno ya pongezi hayawezi kufikiriwa kamwe kutokana na sera zisizo za kirafiki za Marekani"
"Marekani imekuwa ikipinga vikali uvamizi wa Russia nchini Ukraine wakati ikituma silaha pamoja na kutoa mafunzo kwa wanajeshi wa Ukraine huku ikiwa kwenye mstari wa mbele kuiwekea vikwazo"
" Rais wa Russia Vladimir Putin katika miaka ya nyuma ametuma ujumbe wa pongezi kwa viongozi wa Marekani kama vile Donald Trump na Barack Obama"
"Rais wa Ukraine Volodymr Zelenskyy kwa upande wake ametuma ujumbe wa heri njema kwa rais Joe Biden pamoja na watu wa Marekani wakati huu wa maadhimisho ya uhuru"
" "
"Facebook Forum"
"Tunisia siku ya Alhamis ilichapisha rasimu ya katiba mpya inayompa Rais mamlaka makubwa zaidi rasimu hiyo inatazamiwa kupigiwa kura ya maoni Julai 25 mwaka mmoja baada ya Rais Kais Saied kunyakua madaraka makubwa"
"Rasimu hiyo mpya ilichapishwa Alhamis jioni katika jarida rasmi chini ya mwezi mmoja kabla ya kura ya maoni"
" Kama inavyotarajiwa na wengi inapendekeza mfumo kamili wa urais toauti na mfumo wa mseto uliokuwepo wa utawala wa rais na bunge chini ya katiba ya nchi ya mwaka 2014"
"Chini ya waraka huo mpya Rais wa Jamhuri hutekeleza majukumu ya kiutendaji akisaidiwa na serikali ambayo mkuu wake atateuliwa na rais na hatokabiliwa na kura ya kukosa imani nae kutoka bungeni"
"Rais atakuwa mkuu wa majeshi na atakuwa na jukumu la kutaja au kuteua majaji ambao watapiga marufuku mgomo"
" "
"Facebook Forum"
"Wananchi wa Senegal walitii wito wa upinzani wa kuwataka kugonga sufuria na kupiga honi za magari yao siku ya Alhamis katika malalamiko ya kufanya kelele kabla ya uchaguzi wa mwezi ujao"
"Siku moja baada ya upinzani kusema kuwa utasitisha maandamano ya mitaani na kushiriki katika uchaguzi wa bunge wa Julai 31 watu walienda kwenye baraza za nyumba zao na kugonga vyombo vyao vya jikoni, ishara ya kuonyesha kutoridhika kwao na utaratibu wa uchaguzi pamoja na hali ya maisha ilivyo sasa"
"Mivutano imekuwa ikiongezeka katika taifa hilo la Afrika magharibi kabla ya upigaji kura huo, unaoonekana kama mtihani mkuu kwa Rais Macky Sall"
" Kura hiyo ni kwa ajili ya bunge la kitaifa lenye viti 165 ambapo wafuasi wa Sall wana wingi wa kura"
"Wakati huo huo watu watatu walikufa katika maandamano yaliyositishwa hapo Juni 17 kulingana na takwimu za upinzani na viongozi walipiga marufuku maandamano mengine yaliyoitishwa na upinzani siku ya Jumatano"
"Facebook Forum"
"Mjumbe wa Umoja wa Mataifa nchini Sudan Kusini alielezea wasi wasi wake Alhamis kwamba muda unazidi kuyoyoma kwa utekelezaji kamili wa makubaliano ya Amani ya nchi hiyo"
"Wapinzani wa kisiasa wa Sudan Kusini walitia saini makubaliano hayo mwaka 2018 lakini bado wanashindwa kumaliza vita vya wenyewe kwa wenyewe vilivyodumu kwa muda wa miaka mitano ambavyo vimesababisha karibu watu laki nne kuuawa katika nchi hiyo change zaidi duniani"
" Nicholas Haysom mjumbe maalum wa katibu mkuu wa Umoja wa Mataifa, ambae pia ni mkuu wa ofisi ya Umoja wa Mataifa nchini Sudan Kusini (UNMISS) anasema wasiwasi wake mkuu ni kwamba mwisho wa kipindi cha mpito unakaribia kwa kasi lakini maendeleo katika utekelezaji wa makubaliano ya Amani yamekuwa ya polepole"
"Aliuambia mkutano wa waandishi wa habari mjini Juba ikiwa imesalia miezi minane pekee fursa ya kutekeleza vigezo muhimu inatoweka akitoa wito kwa viongozi hao hasimu kufikia maridhiano yanayohitajika"
" "
"Facebook Forum"
" Mwakilishi maalum wa Marekani kwa ajili ya Afghanistan Thomas West anaongoza ujumbe wa Marekani kwenye kikao cha kwanza kwa njia ya moja moja cha mazungumzo na maafisa wa ngazi ya juu wa Afghanistan, baada ya zaidi ya miezi mitatu, mjini Doha, Qatar"
"Marekani ilisitisha mwezi Machi kwa ghafla mazungumzo yaliokuwa yakiendelea, baada ya utawala wa Taliban wenye itikadi kali za kiislamu, kupinga kuruhusu wasichana wa taifa hilo kuendelea na masomo yao ya sekondari"
" Msemaji wa wizara ya mambo ya nje ya Marekani ameambia VOA kwamba Marekani inalenga kuendeleza maslahi yake nchini Afghanistan kwenye mazungumzo hayo, yakiwemo,kukabiliana na ugaidi, kuimarisha uchumi pamoja na haki za kibinadamu miongoni mwa mengine"
"Facebook Forum"
"Idara za kijasusi za Marekani zimefikia uwamuzi kwamba uvamizi wa Russia nchini Ukraine huenda ukaendelea kwa muda mrefu lakini kwamba wanajeshi wa Moscow huwenda katika muda mfupi hawataweza kusonga mbele zaidi ya jimbo la mashariki mwa Ukraine"
"Mkurugenzi wa idara ya kitaifa ya ujasusi Avril Haines aliuambia mkutano kuhusu mfumo wa usafirishaji bidhaa nje kwamba Russia inadhibiti takribani asilimia 20 ya mali ya Ukraine kwenye mstari wa migogoro unaotanda hadi kilomita 1,100"
"Lakini Haines alisema kuwa upinzani wa waasi wa Ukraine katika mikoa inayokaliwa na Russia unaongezeka na hivyo kufanya iwe vigumu kwa Russia kusonga mbele zaidi ya wilaya ya Donbas upande wa mashariki ambako imeteka karibu mkoa mzima wa Luhansk lakini kidogo zaidi kuliko mkoa jirani wa Donetsk"
"Suluhu ya amani pia haiwezekani, alisema"
" Uwezekano mkubwa Haines alisema ni kwamba mzozo huo ambao sasa uko katika mwezi wake wa tano unaendelea kuwa mapambano makali ambayo wa-Russia wanapata mafanikio ya hatua kwa hatua lakini haipati ushindi kamili"
"Facebook Forum"
"Rais wa Marekani, Joe Biden, Jumatano ametangaza Marekani inaongeza uwepo wake wa kijeshi barani Ulaya"
"Hatua hiyo inajumuisha pamoja na kuongeza vifaa zaidi vya jeshi la baharini Uhispania, na kuongeza vikosi vyake katika maeneo mengine zaidi"
"Akihutubia mkutano wa mataifa 30 ya NATO, rais Biden amesema Marekani itaanzisha kambi kuu ya kudumu ya 5 ya Marekani nchini Poland, kuongeza kikosi cha wanajeshi 5,000, na wengine 2,000 watakaowekwa katika kambi ya Romania, na kutuma ndege zaidi mbili za F-35 kwenda Uingereza"
"Akiwa jijini Madrid, rais Biden, amesema anatangaza kuongeza nguvu ya Marekani barani Ulaya kutokana na mazingira yaliyo badilika ya kiusalama, pamoja na kuboresha juhudi za pamoja za usalama"
"Viongozi wa NATO wanajadili kuongeza msaada kwa Ukraine na namna muungano wao wa toka vita vya pili vya dunia utakabiliana na changamoto za sasa na zijazo"
"Facebook Forum"
"Zaidi ya watu 100 wengi wao wakiwemo wanawake wameuawa kwenye kambi moja nchini Syria katika muda wa miezi 18 pekee Umoja wa Mataifa ulisema Jumanne ukizitaka nchi kuwarejesha makwao raia wao"
" Kambi ya Al-Hol inazidisha hofu ya kutokuwa na usalama na watoto wanaokamatwa wanahukumiwa maisha alisema Imran Rizi mratibu mkazi wa Umoja wa Mataifa nchini Syria"
"Al-Hol iliyoko kaskazini-mashariki inadhibitiwa na wa-Kurd ilikusudiwa kuwa kituo cha muda cha kushikilia watu"
" Hata hivyo bado inawashikilia takribani watu 56,000 wengi wao wakiwa wa Syria na wa Iraq ambao baadhi yao wana uhusiano na kundi la wapiganaji wa Islamic State ambalo liliteka maeneo mengi ya Iraq na Syria hapo mwaka 2014"
"Wengine ni raia wa nchi nyingine wakiwemo watoto na jamaa wengine wa wapiganaji wa IS"
" Asilimia 94 ya wafungwa ni wanawake na watoto Rizi ambaye ametembelea Al-Hol mara kadhaa aliwaambia waandishi wa habari mjini Geneva"
"Facebook Forum"
"Takribani wahamiaji 14 wamefariki wakati boti waliokua wanasafiria iliposhika moto katika jimbo la kusini la Senegal la Kasamance"
" "
"Meya wa mji wa pwani wa Kafountine katika jimbo la Kasamance David Diatta ameliambia shirika la habari la AFP siku ya Jumanne kwamba walifanikiwa kupata mili ya watu hao 14 baada ya tukio hilo la moto siku ya Jumatatu"
" Idadi ya vifo inatarajiwa kuongezeka aliongeza"
"Muuguzi mkuu wa mji huo Bourama Faboure alisema kwamba watu 21 wamejeruhiwa wakiwemo wane waliopata majeraha ya moto"
" Boti hiyo ilikuwa imebeba kiasi cha watu 140 na takribani watu 90 kati yao walionusurika walitambuliwa"
"Diatta alisema watu hao walikuwa raia kutoka nchini Guinea, Nigeria, Gambia na Senegal"
"Facebook Forum"
"Waziri Mkuu wa zamani wa Tunisia na afisa mkuu wa chama cha Ennahdha chenye kufuata misingi ya kiislam, Hamadi Jebali aliachiliwa huru siku ya Jumatatu ikiwa ni siku ya nne baada ya kukamatwa kwake, mmoja wa mawakili wake alisema"
"Jaji aliamuru kuachiliwa kwa Jebali lakini bado anachunguzwa kwa tuhuma za utakatishaji fedha, wakili Samir Dilou aliliambia shirika la habari la AFP"
"Atalazimika kufika mahakamani Julai 20 mbele ya jaji wa kitengo cha kupambana na ugaidi cha Tunis, Dilou aliongeza"
" Akiwa katika mgomo wa kula tangu kukamatwa kwake Jebali alilazwa hospitali Jumamosi akiwa kizuizini walisema mawakili wake"
"Jebali alikamatwa Alhamis huko Sousse mji wa pwani kusini wa mji mkuu wa Tunis kwa tuhuma za utakatishaji fedha kupitia usafirishaji wa fedha za kigeni kwa shirika la misaada nchini Tunisia kulingana na wizara ya mambo ya ndani"
"Hata hivyo Jebali anakanusha mashtaka hayo na anasema kwamba ukamataji huo ulikuwa sehemu ya kampeni ya kusuluhisha matokeo ya kisiasa"
"Facebook Forum"
"Kampuni ya nishati ya Sonatrach ya serikali ya Algeria siku ya Jumatatu ilitangaza ugunduzi wa akiba muhimu ya gesi katika uwanja wa Hassi R’mel katika jangwa la Sahara"
"Taarifa ya Sonatrach inaeleza kwamba imegundua uwezekano mkubwa wa mafuta ghafi katika uwanja wa uchimbaji mafuta wa Hassi R’mel"
" Taarifa inaeleza kwamba Akiba hiyo inakadiriwa kuwa na kiwango cha gesi ghafi cha karibu metric za mraba bilioni 100 hadi 340"
"Kiwango hiki ni mojawapo ya kiwango kikubwa zaidi cha akiba kilichogunduliwa katika kipindi cha miaka 20 iliyopita"
" Sonatrach inapanga kuanza kufanya kazi ya uchimbaji kwenye uwanja huo kuanzia mwezi Novemba huku uzalishaji ukitarajiwa kufikia mita za ujazo milioni 10 kwa siku"
"Algeria imethibitisha kuwa na akiba ya gesi asilia ya takribani metric za mraba trilioni 2"
"4 na kuipatia ulaya takribani asilimia 11 ya gesi yake inayoagizwa kutoka nje"
"Facebook Forum"
"Wajumbe kutoka takribani mataifa 200 wamepiga hatua kidogo kuelekea kuandaa rasimu ya mkataba wa kimataifa wa kulinda mazingira kutokana na kazi za kibinadamu baada ya karibu wiki nzima ya mazungumzo magumu mjini Nairobi"
"Mikutano hiyo iliyohitimishwa Jumapili ililenga kuondoa tofauti miongoni mwa wanachama 196 wa Mkataba wa Umoja wa Mataifa juu ya mchanganyiko wa viumbe(CBD) ikiwa ni takribani miezi sita kabla ya mkutano muhimu wa COP-15 mwezi Disemba"
"Lengo kuu ni kuandaa rasimu ya maandishi inayoelezea mfumo wa kimataifa wa kuishi kwa kupambana na mazingira asili ifikapo mwaka 2050 na malengo makuu yatafikiwa ifikapo mwaka 2030"
"Wengi wanatumai mpango huo wa kihistoria utakapokamilika utakuwa na malengo makubwa ya kulinda maisha duniani kama vile ulivyokuwa mkataba wa Paris wa mabadiliko ya hali ya hewa"
"Taarifa ya mwisho ya vyombo vya habari kutoka CBD ilisema wajumbe wamefikia makubaliano juu ya malengo kadhaa"
" Elizabeth Maruma Mrema katibu mtendaji wa CBD alikiri wakati akifunga mkutano na waandishi wa habari kwamba maendeleo yalikuwa kidogo lakini aliongeza kuwa hawawezi kukubali kushindwa"
"Kuna kazi nyingi zaidi ya kile walichofikiria alisema Basile van Havre mwenyekiti mwenza wa CBD"
" Lakini aliongeza kwamba kazi hiyo inawezekana"
"Facebook Forum"
"Maafisa wawili wa polisi waliuawa na mmoja kujeruhiwa katika shambulizi dhidi ya kituo cha polisi kaskazini magharibi mwa Benin siku ya Jumapili duru za polisi zilisema"
"Mashambulizi ya karibuni katika msururu wa mashambulizi mabaya katika jimbo lililoathiriwa na harakati za wanamgambo katika nchi jirani za Burkina Faso na Niger"
" Watu wanaoshukiwa kuwa wapiganaji wa kiislam walivamia katika kituo cha polisi cha Dassari majira ya saa nane alfajiri na walifyatua risasi na kuwaua maafisa wawili kabla ya kurudishwa nyuma alisema afisa mmoja wa polisi ambaye hakutaka jina lake litajwe"
"“Polisi wetu walifanikiwa kupambana"
" Kwa bahati mbaya kulikuwa na watu wawili waliokufa katika safu yetu” afisa wa polisi aliliambia shirika la habari la Reuters"
" Magaidi wawili pia waliuawa na wengine kadhaa kujeruhiwa aliongeza"
"Afisa wa pili wa polisi ambae hakutajwa jina pia amethibitisha shambulizi hilo pamoja na idadi ya vifo"
" Dassari ni mji uliopo kilomita 600 sawa na maili 373 kaskazini-magharibi mwa Cotonou mji mkuu wa Benin karibu na mpaka wa Burkina Faso"
"Facebook Forum"
"Washington — "
"Kansela Olaf Scholz, aliwakaribisha viongozi wenzake kutoka Canada, Marekani, Japan, Ufaransa, Utaliana na Uhispania kwenye Kasri ya Elmau, kwenye milima ya Bavaria kwa mazungumzo ya siku tatu kabla ya kuelekea Madrid, Uhispania kwa mazungumzo na wenzao wa ushirika wa NATO"
"Wakuu hao wanajaribu kutanzua tofauti zilizopo kati yao kuhusu uvamizi wa Rashia nchini Ukraine huku wakikabiliana na atahri zinazoongezeka duniani kutokana na uvamizi huo"
"Rais Biden amemuambia Kansel;a Scholz kwamba""ni lazima tuwe pamojakumonesha Rais wa Rashia kwamba NATO na G7 ziko pamoja na hazijatengana kama alivyotarajia"
""" "
"Scholz pia amesifu umoja wa nchi za magharibi ambao anasema, ""Putin hakutarajia"
""""
"Matamshi hayo yametolewa wakati Rashia ilianza tena mashambulizi yake kati kati ya mji mkuu wa Ukraine, wa Kyiv kwa mara ya kwanza Jumapili baada ya muda wa wiki tatu, mashambulio ambayo Biden amelaani akisema ""ni ukatili unaoongezeka"
""""
"Viongozi wa G7 wanakabiliwa pia na kitisho kinachoongezeka cha kuduma kwa uchumi na kishinikizo cha kuchukua hatua za kukabiliana na mabadiliko ya hali ya hewa"
"Facebook Forum"
"Washington — "
"Waungaji mkono uwamuzi huo, wanasherehekea kwamba hivi sasa majimbo yenye kuongozwa na Warepublican yataweza kupiga marufuku utowaji mimba"
"Lakini wanaopinga uamuzi huo wamejitokeza katika takriban miji yote mikubwa ya Marekani kutoa hasira zao na kulaani uwamuzi huo huku wakidai kwamba huo sio uwamuzi wa mwisho"
"Kuna majimbo 13 ambayo tayari yamepanga miswada ya sheria yakisubiri uwamuzi huo kutolewa, ili kuweza kupiga marufuku utoawaji mimba kwenye majimbo hayo"
"Uwamuzi ulochukuliwa na Mahakama Kuu siku ya Ijuma unafutilia mbali sheria ya kitaifa ya kuruhusu utoaji mimba na kuyapatia majimbo uhuru na mamlaka ya kuamua njia gani kufuata kuhusiana jambo hilo"
" "
"Akilihutubia taifa mara baada ya uamuzi kutangazwa, Rais Joe Biden amewataka Wamarekani kufikisha suala hilo kwenye uchaguzi ujao wa kati kati ya mhula mwezi wa Novemba, kwa kuwachagua maseneta na wabunge ambao watalinda na kutetea haki za wanawake za kuweza kujiamulia kuhusu masuala mbali mbali ya maisha yao"
"""Mahakama kwa hakika imeirudisha Marekani miaka 150 nyuma"
" Ni siku ya huzuni kwa nchi hii, kulingana na maoni yangu, lakini haimanishi vita vimemalizika"
" Hebu nieleze bayana bila ya kutetereka"
" njia pekee ya kuhakikisha haki ya wanawake kujiamulia inalindwa ni kwa bunge kurudisha tena uwamuzi wa Roe V"
" Wade na kuufanya sheria ya serikali kuu,"" amesema rais Biden"
" "
"Bunge la Marekani lina uwezo wa kubadili uwamuzi huo kwa kupitisha sheria ya kitaifa kurudisha Roe V"
" Wade, lakini mswada kama huo utahitaji theluthi mbili za kura kwenye Baraza la Senate, ikiwa ni sawa na maseneta 60"
"Kwa hivi sasa baraza hilo limegawiki likiwa na nusu ya maseneta kutoka chama tawala cha Demoktarik na walobaki ni Warepublican ambao wanapinga utoaji mimba"
"Wanasiasa wanawake wa Marekani walaani uamuzi wa Mahakama Kuu"
"Wanasiasa wanawake mashuhuri wamelaani na kueleza hasira zao kutokana na uwamuzi huo unaoligawa taifa kuu la dunia juu ya suala la, ni nani mwenye uwamuzi wa mwanamke kuamua nini la kufanya kuhusu afya na mwili wao"
"Makamu Rais Kamala Harris amesema wanawake ndio wenye uwamuzi wa mwisho juu ya afya yao"
"""Huu ni mzozo wa huduma ya afya, tukumbuke kwamba mamilioni ya wanawake hapa Marekani watakwenda kulala bila ya kua na huduma ya afya na huduma ya ujauzito walokua nayo hadi asubuhi ya leo"
""" Amesema Bi"
" Harris"
"Baadhi ya wabunge wanawake, wakiwemo Veronica Escobar, Robin Kelly na Val Demings, waliungana mara moja na waandamanaji nje ya jendo la Mahakama Kuu na kueleza hasira zao dhidi ya uwamuzi huo wa kihistoria ambao wachambuzi wanasema utaweza kubadili muelekeo wa kisiasa Marekani"
"""Haturudi nyuma"
" Hatutakubali kuchukulia kama rais wa daraja ya pili, na bila shaka hatutakubali kuchukuliwa kama mali ya mtu"
""" amesema mbunge wa Florida Val Demingas"
"Hata hivyo mbunge wa Georgia Mrepublican mhafidhina Marjorie Taylor Greene, anasema amefurahishwa na uwamuzi huo"
"""Moyo wangu umejaa na furaha kwamba mahakimu wa Mahakama Kuu wamebadili Roe Versus Wade kwa uwamuzi wao mzuri"
" Na kwa hakika hili ni jibu kwa dua zetu na mwanzo mwema wa kufanya kazi ya kweli kwa ajili ya maisha ya Wamarekani"
""" amesema Taylor Greene"
"Viongozi wa nchi za magharibi wakosowa uamuzi wa Mahakama Kuu"
"Waziri mkuu wa Canada Justin Trudeau, kwenye ujumbe wake wa twitter ameandika kwamba ""habari zinaoztokea Marekani ni za kutisha"
" nina waonea huruma wanawake wa Marekani ambao hivi sasa wanatarajia kupoteza haki ya yao ya kutoa mimba"
""""
"Rais Macron wa Ufaransa ameeleza uungaji mkono wake na wanawake wa Marekani, akisema ""utoaji mimba ni haki msingi ya mwanamke"
""""
"Viongozi wengine wa Ulaya ni pamoja na Mawaziri Wakuu wa Hispania, Ubelgiji, Scotland pamoja na Boris Johnson wa Uingereza"
"Akizungumza na waandishi habari mjini Kigali wakati wa mkutano wa Jumuia ya Madola amesema, "" Ninataka kua wazi na kila mtu kwamba hiyo si mahakama yetu"
" Lakini ninataka kusema bayana kwamba huo uwamuzi utakua na athari kubwa kwa jinsi watu wanavyofikiria kote duniani"
" Mimi ninadhani ni hatua moja kubwa kurudi nyuma"
" Daima nimekua nikiamini kwamba mwanamke anahaki ya kujiamulia mwenyewe na nina baki na msimamo huo"
""""
"White House imsema kwamba itafanya kila iwezalo kuzuia juhudi za majimbo kuwakataza wanawake kusafiri hadi majimbo mengine ili kutoa mimba"
"Rais Biden amesema, utawala wake utalinda haki ya wanawake kupata matibabu na dawa za upangaji uzazi zinazoidhinishwa na Idara ya Chakula na Dawa, FDA ambayo ni haki msingi wa kupata huduma ya afya"
" "
"Facebook Forum"
"Kwenye hatua ambayo ilikuwa imesubiriwa kwa makini , mahakama hiyo imetupilia mbali uamuzi wa nusu karne uliotoa haki ya kikatiba ya kutoa mimba na kwa hivyo sasa majimbo yameachiwa uhuru wa kuamua iwapo yataendelea na sheria hiyo au la"
"Rais Joe Biden amekosoa vikali uwamuzi huo, akisema Mahakama Kuu imechukua msimamo mkali sana kupiga marufuku haki ya utoaji mimba"
"""Hii ni utekelezaji wa itikadi kali na kosa lenye athari kubwa lililofanya na Mahakama Kuu kwa maoni yangu,"" amesema rais Biden"
" "
"Rais Biden ametoa wito kwa wamarekani kuandamana kwa amani kupinga uwamjuzi huo na kuwataka kujitokeza katika uchaguzi kuwabadili wabunge watakaoleta mabadiliko"
"Tayari waungaji mkono utoaji mimba na wanaopinga wamekusanyika nje ya jengo la Mahakama Kuu ambalo liko chjini ya ulinzi mkali kupinga au kusherehekea uwamuzi huo"
"Uamuzi wa mahakama hiyo yenye wahafidhina wengi, umetolewa chini ya miezi miwili baada ya nakala ya uamuzi huo kupatikana kwa siri kupitia mtandao na kuzua maandamano makubwa ya kitaifa kutoka kwa wanaharakati wa haki za utoaji mimba"
"Ingawa hatua hiyo ya kubatilisha uamuzi wa 1973 maarufu kama Roe v Wade pamoja na kesi tofauti uliojulikana kama Planned Parenthood v Casey haijapiga marufuku utoaji mimba moja kwa moja, bali kuyaachia majimbo uwamuzi wao wenyewe"
"Hivi sasa ni juu ya bunge kupitisha mswada ambao utafanya utowaji mimba kua sheria ya nchi, lakini tatizo ni kwamba wademokrats wanaounga mkono suala hilo hawana kura 60 kwenye Baraza la Senate kuweza kupitisha mswada kama huo"
"Facebook Forum"
"Mtawala mkuu wa Saudi Arabia mwana mfalme Mohammed bin Salman alikutana rasmi na viongozi wa Misri, Jordan na Uturuki wiki hii"
" Lengo lake wanasema wachambuzi ni kuunganisha nafasi zao katika masuala ya usalama kama vile wasiwasi unaoongezeka juu ya Iran"
" Kuimarisha ushirikiano wa kiuchumi na kuimarisha uhusiano wa nchi mbili na Saudi Arabia mzalishaji mkuu wa mafuta"
" Ilikuwa sehemu ya ziara hiyo wachambuzi wanasema huku janga la COVID-19 na uvamizi wa Russia nchini Ukraine unaendelea kuwa na athari kubwa"
"Ziara ya mwana mfalme wa Saudi Arabia, Mohammed bin Salman wiki hii katika eneo hilo, wachambuzi wanasema inaashiria azma yake ya kutambuliwa katika jukwaa la ulimwengu na kumaliza miaka kadhaa ya kutengwa kimataifa kufuatia mauaji ya mwaka 2018 na kukatwakatwa kwa mkosoaji wa Saudi Arabia, Jamal Khashoggi mjini Istanbul ambapo mkuu huyo amekanusha kuhusika binafsi"
"Rais wa Marekani Joe Biden aliitaja Saudi Arabia kama isiyo na ushawishi wakati alipofanya kampeni lakini nchi hizo mbili ni washirika wa kihistoria"
"Mchambuzi raia wa Jordan, Al Sabaileh ameiambia VOA kwamba vita vya Russia nchini Ukraine, vimesukuma kupanda kwa bei ya mafuta na kusababisha uhaba wa chakula duniani, vimefungua kwa Saudi Arabia mabadiliko katika sheria za ushirikiano na utawala wa Marekani"
" Saudi Arabia ndio muuzaji mkubwa wa mafuta duniani"
"Mchambuzi katika kituo cha Stimson chenye makao yake Washington, Al Sabaileh anasema kwamba ushiriki wa Rais Biden katika mkutano wa Julai 16 huko Jeddah unaowakutanisha pamoja viongozi wa nchi sita za baraza la ushirikiano wa Ghuba (GCC) pamoja na wale kutoka Jordan, Misri na Iraq unampa Bin Salman kama anavyojulikana MBS hadhi fulani na uwezo wa kusaidia kuweka ajenda ya kikanda hasa kwa Iran na Israel"
" Saudi Arabia ni mmoja wa wanachama wa GCC"
" "
"Marekani iliafiki makubaliano ya Abraham mwaka 2020 na kuhalalisha uhusiano wa kidiplomasia na kiuchumi kati ya Israel na mataifa ya Ghuba ya Umoja wa falme za kiarabu na Bahrain"
" Hakuna nchi iliyowahi kuwa na vita na Israel, tofauti na Misri na Joedan ambazo zilitia saini mikataba ya Amani na taifa la kiyahudi mwaka 1979 na 1994"
"Facebook Forum"
"Amesema pia kuna uwezekano wa kupiga kura wiki hii juu ya mpango huo ambao ni majibu ya bunge kuhusu ufyatuaji risasi uliofanyika texas na New York uliolitikisa taifa"
"Siku tisa baada ya wapatanishi wa Seneti kukubaliana na pendekezo la mfumo na miaka 29 baada ya bunge kupitisha mara ya mwisho hatua kuu ya kuzuiya silaha , Seneta Chris Murphy ,Mdemocratik- Connecticut aliwaambia waandishi wa habari kwamba makubaliano ya mwisho kuhusu maelezo ya pendekezo hilo yanakaribia"
"Pendekezo ambalo wabunge wamekuwa wakilifanyia kazi litaongeza ukaguzi zaidi kwa vijana wanaonunua silaha na kuongeza adhabu zaidi kwa walanguzi wa bunduki"
"Pia ingetoa pesa kwa majimbo na jumuiya zinazolenga kuboresha usalama wa shule na mipango ya afya ya akili"
" "
"Seneta Murphy wa Connecticut alisema: “Naamini kwamba wiki hii tutapitisha sheria ambayo itakuwa muhimu katika kudhibiti ghasia za bunduki , ambayo bunge litakuwa limepitisha kwa miaka 30"
" Haya ni mafanikio"
"Lililo muhimu zaidi ni mafanikio ya pande mbili, na nina furahi kuungana na rafiki yangu, seneta Cornyn kuzungumiz machache kuhusu kifungu cha sheria ambacho wenzetu wataweza kuangalia kwa matumaini katika muda mfupi"
"” "
"Facebook Forum"
"Mjumbe maalum wa China kwa pembe ya Afrika, Xue Bing amesema Beijing iko tayari kuzisaidia nchi za eneo hilo kupata amani na kuondokana na kile alichokiita uingiliaji wa nje"
" Xue alitoa maoni hayo kwenye mkutano wa kwanza wa China juu ya utawala na maendeleo katika pembe ya Afrika unaofanyika Addis Ababa nchini Ethiopia"
" "
"Katika mkutano na nchi sita za Pembe ya Afrika uliofanyika mjini Addis Ababa siku ya Jumatatu, China ilieleza kuwa machafuko na mgawanyiko wa kikanda unaongezeka"
" "
"Xue Bing, mjumbe maalum wa China kwa pembe ya Afrika alieleza kwamba fikra za vita baridi na madaraka ya kisiasa yameibuka tena, huku Amani na maendeleo vikikabiliwa na upinzani"
" "
"Ingawa China imekuwa mshirika wa muda mrefu wa kibiashara barani Afrika, hii ni mara ya kwanza inaonekana kuingilia kati siasa za nchi za kiafrika,-mabadiliko ya sera ya China"
" "
"Xue anasema mapema mwaka huu, mtazamo wa China kuhusu Amani na maendeleo ya Pembe ya Afrika ulizingatia hali halisi ya eneo hilo, na uzoefu wake wa siku za nyuma na unalenga kuzisaidia nchi za eneo hilo, kuondokana na uingiliaji kati kutoka nje"
" “China itaendelea kuunga mkono nchi za kanda hiyo ili kuzingatia maono ya usalama wa pamoja wa kina, wa ushirikiano na endelevu"
" Kulinda Amani na usalama wa kikanda pamoja na kunyamazisha bunduki katika Pembe ya Afrika”"
" "
"Balozi Redwan Hussein, mshauri wa usalama wa taifa wa Waziri Mkuu wa Ethiopia, Abiy Ahmed, alieleza kuwa nchi za Pembe ya Afrika zinahitaji kutumia mbinu tofauti, kutatua changamoto za umaskini, ukame, uhamiaji haramu na wakimbizi, ugaidi, mabadiliko ya hali ya hewa, watu waliokoseshwa makazi ndani ya nchi, pamoja na matokeo ya vita"
" "
"“Uhusiano kati ya Amani na usalama ni Dhahiri sana kuweza kufafanuliwa hapa"
" Kulifanya eneo hilo kuwa huru kutokana na mzigo wa vita na migogoro pamoja na kuhakikisha amani na usalama vinaendelea kuwa kipaumbele cha pande zote"
" Watu wa eneo hilo wameteseka vya kutosha, na ni wajibu kwetu kuamua njia ya kistaarabu, iliyokomaa ya kushughulikia matatizo na tofauti zetu”"
" "
"China imesisitiza kuwa kwa muda mrefu imekuwa na Imani kwamba nchi za Pembe hiyo zina azimio muhimu la kutafuta nguvu kupitia mshikamano na busara ya kisiasa ili kutatua tofauti kwa njia ya mazungumzo na mashauriano"
" "
"Facebook Forum"
