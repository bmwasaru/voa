"
Brazil imepiga kura kumpata kiongozi ajaye nchini humo
"
"
Ukraine imesema imechukua udhibiti wa eneo la Lyman
"
"
Mfalme Charles wa Uingereza hatohudhuria mkutano wa Misri
"
"
Kimbunga Ian nchini Marekani kinatabiriwa kuingia Virginia
"
"
Kimbunga Ian chaharibu takriban nyumba 80,000 katika mji wa Fort Mayers
"
"
Jaji Ketanji Brown kuingia rasmi kwenye ofisi ya Mahakama ya Juu
"
"
Marekani yawataka raia wake kuondoka haraka Russia
"
"
Kimbunga Ian: Wakazi wa Florida waharakisha kununua bidhaa na kuhamia sehemu salama
"
"
Mkutano wa UNGA waongeza changamoto za magari NY
"
"
Marekani yaongeza misaada kwa watu wa Rohingya
"
"
Biden aangazia Ukraine, usalama wa chakula na afya ya dunia akihutubia Baraza Kuu la UN
"
"
Katibu Mkuu wa UN Antonio Guterres aonya dunia inakabiliwa na hali mbaya
"
"
Kimbunga Fiona chaonyesha dalili za kuongeza nguvu kufikia daraja la tatu
"
"
Wanaharakati waomba UN kushughulikia elimu baada ya janga
"
"
Kimbunga Fiona chapiga Puerto Rico, chaharibu miundombinu ya umeme
"
"
Rais Biden na mkewe Jill wahudhuria ibada ya mazishi ya Malkia Elizabeth II
"
"
Taliban imemuachia huru Mark Frerichs wa Marekani
"
"
Mwili wa Malkia Elizabeth 11 wa Uingereza unaelekea makaburini
"
"
Mkutano Mkuu wa UNGA kuanza Jumatatu ukigubikwa na mazishi ya Malkia Elizabeth
"
"
Biden na mkewe Jill wawasili London kuhudhuria mazishi ya Malkia
"
"
Biden apongeza makubaliano ya vyama vya wafanyakazi wa reli na waajiri
"
"
Wabunge wa Kimataifa wanaounga mkono vikwazo dhidi ya China wakutana Washington
"
"
Wizara ya Sheria ya Marekani imetoa hati takriban 40 za kuitwa mahakamani
"
"
Mwili wa Malkia Elizabeth wawasili Edinburgh, Scotland
"
"
Majaji maarufu wa Afrika wawasili Kenya kufuatilia kesi ya kupinga matokeo ya uchaguzi
"
"
Kiongozi wa Russia akiri Kyiv imepata 'mafanikio makubwa'
"
"
Kenya yavunja uhusiano wake wa kidiplomasia na Sahrawi
"
"
Mwenyekiti wa TLP Augustine Mrema afariki dunia
"
"Raia wa Brazil walipiga kura siku ya Jumapili katika duru ya kwanza ya uchaguzi uliokumbwa na mgawanyiko mkubwa nchini mwao katika miongo kadhaa huku mrengo wa kushoto wa Luiz Inacio Lula da Silva ukitarajiwa kumshinda kiongozi aliye madarakani Jair Bolsonaro wa mrengo wa kulia"
"Ukusanyaji wa maoni umemuonyesha Lula da Silva akiongoza kwa miezi kadhaa, lakini Bolsonaro ameashiria huenda akakataa kukubali kushindwa hali inayozua hofu ya mgogoro wa kitaasisi au ghasia za baada ya uchaguzi"
" Ujumbe uliobashiriwa kwenye sanamu ya Kristo Mkombozi wa Rio de Janeiro ulisomeka kabla ya kura hiyo: ""Amani katika Uchaguzi"
""""
"Tafiti nyingi zinampendelea Lula, ambaye alikuwa rais kutoka 2003 hadi 2010, kwa asilimia 10-15"
" Ikiwa atashinda zaidi ya asilimia 50 ya kura halali, ambazo wakusanyaji maoni kadhaa wanaonyesha idadi hiyo inaweza kufikiwa, na hivyo kupata ushindi wa moja kwa moja, na kuacha kura ya duru ya pili"
"Facebook Forum"
"Ukraine imesema Jumapili kuwa imechukua udhibiti kamili wa Lyman, kitovu cha kimkakati cha mashariki iliokuwa sehemu ya eneo ambalo Rais wa Russia Vladimir Putin wiki iliyopita alidai kinyume cha sheria kwamba eneo hilo ni sehemu ya Russia"
"""Lyman imesafishwa,"" Rais wa Ukraine Volodymyr Zelenskyy alitangaza katika kanda fupi ya video kwenye mtandao wake wa Telegram"
"Russia haikutoa tamko lolote Jumapili kuhusu hatima ya Lyman lakini ilisema Jumamosi kwamba wanajeshi wake wanaondoka katika eneo hilo kwa sababu inahofia vikosi vya Ukraine vinakaribia kuwazingira"
" Russia ilikuwa imeuteka Lyman mwezi Mei na iliutumia kama kitovu cha kimkakati na usafirishaji kwa operesheni zake kaskazini mwa mkoa wa Donetsk"
"Russia kuipoteza Lyman lilikuwa pigo kubwa sana katika uwanja wa mapambano tangu vikosi vya Ukraine mwezi uliopita vilipoingia katika mkoa wa Kharkiv kaskazini mashariki mwa Ukraine na kuwarudisha nyuma warussia kuelekea kwenye mpaka wao"
"Facebook Forum"
"Mfalme Charles wa tatu wa Uingereza hatohudhuria mkutano wa kilele wa viongozi wa dunia wa mabadiliko ya hali ya hewa nchini Misri mwezi ujao, chanzo cha kifalme kimesema Jumapili, wakati mfalme huyo mpya akijiondoa katika majukumu yake ya awali ya kampeni"
"Kasri ya Buckingham ilitafuta ushauri wa serikali kuhusu mkutano wa kilele wa Umoja wa Mataifa wa COP27 na ilikubaliwa kwa kauli moja kwamba haitakuwa sahihi kwa Charles kwenda huko kwa kile ambacho itakuwa ni ziara yake ya kwanza nje ya nchi, kilisema chanzo hicho"
"Hakuna uthibitisho kwamba Charles huenda angehudhuria mkutano huo kabla ya kuwa mfalme mwezi uliopita kufuatia kifo cha mama yake, Malkia Elizabeth, kilisema chanzo hicho"
"Charles alizungumza katika hafla ya ufunguzi wa mkutano wa kilele wa COP26 huko Glasgow mwaka 2021, ambao aliuelezea kama ""hatua ya mwisho"" ya kuuokoa ulimwengu dhidi ya mabadiliko ya hali ya hewa, baada ya malkia kujiondoa kwa ushauri wa madaktari"
"Facebook Forum"
"Majimbo ya Florida, North na South Carolina yanakabiliwa na changamoto kubwa leo Jumamosi kutokana na uharibifu uliofanywa na kimbunga Ian, baada ya moja ya dhoruba kali zaidi kuwahi kushambulia Marekani na kusababisha uharibifu wa mabilioni ya dola pamoja na kuua zaidi ya watu 20"
"Picha mpya kutoka kwa idara ya taifa inayohusika na masuala ya Bahari na Anga zilionyesha nyumba kadhaa za pwani na jengo la mahoteli lililokuwa kwenye mwambao wa Kisiwa cha Sanibel cha Florida zilichukuliwa na maji kutokana na kuongezeka kwa dhoruba Ian"
" Ingawa nyumba nyingi zilikuwa bado zimesimama, zilionekana kuwa na uharibifu wa paa, picha hizo zilionyesha"
"Kimbunga Ian, ambacho sasa ni kimbunga baada ya kitropiki, kilikuwa kinadhoofika lakini bado kinatabiriwa kuleta hali mbaya Jumamosi katika sehemu za majimbo ya North na South Carolina, Virginia na West Virginia, kulingana na kituo cha Kitaifa kinachofuatilia Kimbunga"
"Facebook Forum"
"Kimbunga Ian kimeharibu takriban nyumba 80,000 katika mji wa Fort Mayers, katika kile wakuu wa jimbo wanasema ni uharibifu mkubwa kuwahi kushuhudiwa"
" Nyumba za kuhamishika nazo zimeharibiwa wakati barabara na madaraja vimebomolewa"
"Hakuna umeme , hakuna maji safi na hata boti za gharama kubwa zimeharibiwa , hiki ni kimbunga kibaya kuwahi kutokea"
" Chini ya saa 24 baada ya maji kupungua , wakaazi waliohamishwa walikuwa wanarejea Fort Mayers pole pole ili kuona ikiwa nyumba zao zimenusurika na dhoruba hiyo kubwa"
"Kimbunga Ian kilichoibuka tena kimeonekana Ijumaa kuelekea North Carolina siku moja baada ya kuondokana kutoka pwani ya mashariki ya Florida"
"Juhudi za uwokozi zinaendelea na maafisa wanasema karibu watu 800 waliokwama ndani ya nyumba zao wameokolewa hadi hii leo na karibu 12 wamefariki kutokana na kimbunga hicho cha hatari"
" "
"Kituo cha taifa cha udhibiti wa vimbunga marekani, NHC kimesema Kimbunga Ian kilichopungua nguvu kufikia kiwango cha chini cha namba moja kinaelekea south Carolina leo Ijuma kutokea bahari ya atlantic ,"
" "
"Facebook Forum"
"Jaji Ketanji Brown Jackson ataingia kwa mara ya kwanza kwenye ofisi ya Mahakama ya Juu katika hafla fupi ya mahakama siku tatu kabla ya kuanza kwa muhula mpya wa mahakama kuu"
"Rais Joe Biden, Makamu wa Rais Kamala Harris na wenzi wao wanatarajiwa Ijumaa kwenye hafla ya sherehe ya Jackson"
"Ni mwanamke wa kwanza Mweusi kwenye Mahakama ya Juu"
" Jackson mwenye umri wa miaka 52 atafuata desturi ya kila jaji mpya tangu 1972 na kuketishwa kwa muda katika kiti ambacho hapo awali kilikuwa cha John Marshall"
" Marshall alihudumu kama jaji mkuu kwa miaka 34 mwanzoni mwa miaka ya 1800"
"Facebook Forum"
"“Russia inaweza kukataa kutambua uraia pacha wa Wamarekani, kuwazuilia kupata msaada kutoka ubalozi mdogo wa Marekani, kuwazuilia kuondoka Russia, na kuwalazimisha wenye uraia pacha kutumikia jeshi,” Wizara ya Mambo ya Nje imesema katika taarifa yake"
"Ilisema kwa kirefu zaidi kuwa raia wa Marekani wasisafiri kwenda Russia na kuwa yeyote aliyeko huko hivi sasa “aondoke Russia mara moja wakati fursa za safari za ndege za abiria zikiwa chache"
”
"Wizara ya Mambo ya Nje ilisema ndege za abiria kutoka Russia “ni chache mno hivi sasa na aghlabu zinakosekana kwa taarifa fupi"
" Njia za usafiri wa barabara kwa magari na mabasi bado ziko wazi"
”
"Lakini imesema Wamarekani wanaosafiri nchini Russia au Wamarekani wanaoishi huko ambao wanapanga kuondoka “wafanye maandalizi yao wenyewe kwa haraka"
"Ubalozi wa Marekani umebanwa sana katika uwezo wake wa kuwasaidia raia wa Marekani, na hali, ikiwemo fursa za usafiri wa aina mbalimbali, unaweza kwa ghafla ukazidi kukosekana zaidi"
”
"Zaidi ya hilo, Wizara ya Mambo ya Nje imewatahadharisha Wamarekani “kuwa haki ya kukusanyika wa amani na uhuru wa kujielezea hauko Russia"
"Jiepushe na maandamano ya kisiasa na kujamii na usiwapige picha maafisa wa usalama katika matukio haya"
" Mamlaka nchini Russia wamewakamata raia wa Marekani walioshiriki katika maandamano"
”
" "
"Facebook Forum"
"Kimbunga kinachoelekea Florida kinatarajiwa kuwasili kwenye Ghuba hiyo Jumatano usiku huku tahadhari ikiendelea kutolewa kwa wakazi kuondoka na kuhamia kwenye makazi ya muda"
" "
"Kimbunga Ian kinazidi kupata nguvu na kuwa kimbunga hatari sana cha kiwango cha 4, kituo cha kitaifa cha vimbunga marekani NHC kilisema Jumatano"
"Wakazi wa Florida walichukua hatua za haraka kuondoka majumbani mwao kwa dharura, baadhi wakificha mali zao za thamani kwenye ghorofa za juu na kukimbia wakihofia dhoruba hiyo mbaya inayotarajiwa kupiga pwani ya magharibi ya jimbo lao baadaye hii leo"
"Wakazi wa Florida wakijiandaa kukabiliana na Kimbunga Ian wakati kikiwa kiko njiani kuelekea upande wa magharibi ya jimbo hilo, Jumanne, Septemba 27, 2022, huko Tampa, Fla"
"Renee Correa, mkazi wa Tampa anaeleza: ""Nimeishi hapa kwa miaka 45, na hii ndio mara yangu ya kwanza kuondoka kwa sababu ya dhoruba"
" Maji yananitisha sana"
" Ilinichanganya sana na sikutaka kuhatarisha maisha yangu, kwa hivyo niliondoka na mbwa wangu na binti zangu, ni dhoruba ya kutisha"
""""
"""Ni dhoruba kubwa, itakayoleta maji mengi itakapowasili,"" Gavana wa Florida Ron DeSantis aliuambia mkutano wa waandishi wa habari katika mji mkuu wa Florida huko Sarasota, mji wa pwani wa watu 57,000 uliopo katika njia inayotarajiwa ya dhoruba"
"Yeye alionya ""Hii ndiyo aina ya dharuba inayosababisha mawimbi makubwa inayotishia maisha"
""""
"Gavana Ron DeSantis, (R) Florida asema: ""Unapoangalia mawimbi makubwa kutokana na dhoruba ya aina hii, ni hatari inayotishia maisha"
" Unapozungumzia futi kumi, futi 12 za mawimbi ya dhoruba, ambayo unaweza kuona katika baadhi ya sehemu itakapofika kwenye nchi kavu"""
"Kimbunga Ian kilipita magharibi mwa Cuba siku ya Jumanne kama kimbunga cha kiwango cha 4 kabla ya kuelekea Florida, ambapo maafisa wamewaamuru watu milioni 2"
"5 kuhama kabla ya kufika hii leo"
"Kimbunga kilifika majira ya saa 10 na nusu usiku Jumanne katika mkoa wa Pinar del Rio wa Cuba, ambako maafisa waliweka makazi ya muda yapatayo 55 na kuhamisha watu 50,000 huku wakichukua hatua kulinda zao muhimu la nchi hiyo la tumbaku linalopatikana zaidi sehemu hiyo ya nchi"
" "
"Msemaji wa Ikulu ya Marekani Karine Jean-Pierre alisema idara ya huduma za dharura ya Marekani FEMA iko tayari kutoa msaada huko Florida"
"Karine Jean-Pierre, Msemaji wa Ikulu ya Marekani: ""Mwishoni mwa juma, rais aliidhinisha ombi la msaada wa dharura kutoka Florida mara tu alipolipokea na kuelekeza timu yake kuharakisha msaada wa serikali katika jimbo hilo kabla ya kimbunga kufika"
" FEMA imeweka tayari vifaa katika maeneo ya muhimu huko Florida na pia Alabama"
" Inajumuisha majenereta, chakula na mamilioni ya lita za maji"
"Ukanda wa pwani wa Florida ambao uko katika hatari hii ya kimbunga ni eneo lenye fukwe nzuri za mchanga, hoteli nyingi za mapumziko zinazopendwa na wastaafu na watalii"
"Mashirika ya ndege yaliripoti kusitisha safari za ndege zaidi ya 2,000 kutokana na kimbunga huku viwanja vya Ndege vya Kimataifa vya St"
" Petersburg-Clearwater na Tampa vimefungwa tangu Jumanne"
"Facebook Forum"
"Kuendesha gari katika jiji la New York siku zote ni tukio lisilo la kawaida, huku magari yakigongana na wapiti njia wakijitahidi kupata njia ya kupita katika barabara za mji na sehemu za watembea kwa miguu"
"Zaidi ya wakazi milioni moja na nusu wanaishi Manhattan, pia ni makao mkuu ya Umoja wa Mataifa"
" Kuendesha gari jiji hilo kunataka ustadi wa aina yake kwasababu mara nyingine utahisi kama ni jinamizi, lakini katika kipindi hiki cha wiki mbili katika mwezi huu wa Septemba wakati wa kikao cha kila mwaka cha Baraza Kuu la Umoja wa mataifa, magari barabarani yanakumbana na ulinzi mkali kwasababu ya wakuu wa serikali takriban 193 wanaohudhuria kikao hicho"
" Fikiria pale unapokuwa katikati ya barabara"
" Magari yameshonana barabarani yakitembea kwa mwendo wa pole pole"
" Magari ya polisi nayo yako jirani kabisa"
" Hakuna anaweza kufika sehemu yoyote kwa haraka zaidi wakati wa kikao cha Baraza Kuu la Umoja wa Mataifa"
"Labda uwe ndani ya moja ya magari 200 yanayowaendesha waheshimiwa kwenda na kutoka Umoja wa Mataifa"
"Sajenti Patrick McGuire wa idara ya polisi New York, anayehusika na usalama kwa ajili ya Baraza Kuu la Umoja wa Mataifa anasema, “kuna watu wa idara ya usalama, wale wa idara ya polisi na wa upelelezi ambao wanayakagua magari yanayoingia katika eneo hilo"
”
"Baada ya shughuli hiyo ndipo wanapoweza kuingia ndani"
" Kwenda Umoja wa Mataifa kunaanzia kwenye kituo cha operesheni"
" Idara ya ulinzi wa kidiplomasia kwenye Wizara ya Mambo ya Nje imechukua ghorofa nzima katika hoteli ya Midtown"
" Eneo hilo limeandaliwa katika muda wa saa 72 lakini inachukua miezi minane ya kupanga"
" Watu elfu moja na magari zaidi ya 100 yenye kubeba silaha na magari aina ya aina yake aina ya Limousine ambayo yanasimamiwa na kikosi maalum kinachojulikana kama “Swat Team” na magari mengine pia kwa ajili ya waheshimiwa"
" J"
" R"
" Kulik, mratibu wa idara ya usalama kwa ajili ya Baraza Kuu la Umoja wa mataifa anasema “wafanyakazi wetu wanafanya kazi katika maeneo haya husika kwa ajili ya ulinzi na kuwaweka salama wale wanaolindwa na kwa kweli ni kazi ya aina yake kwasababu muda wote wako katika harakati"
"Lazima tuhakikishe kwamba tunadhibiti ulinzi katika kila upande, bila ya kujali wanakwenda wapi na muda gani katika na sehemu gani"
”
"Idara ya Usalama ya Marekani inashughulika na viongozi wa serikali kama marais na mawaziri wakuu"
"Msafara wa magari unavyokuwa mrefu, na kiwango cha tishio kwa kiongozi kinakuwa kikubwa"
" Fikiria dhamana ya usalama kwa Rais wa Uturuki, Recep Tayyip Erdogan"
" Ghorofa ya 40 ya ubalozi wa Uturuki iliyofanyiwa ukarabati mpya ikoa mkabala kutoka Umoja wa Mataifa, ambako baadhiya maafisa wanaliita ni jinamizi la ulinzi"
"Kishore Mirchandani ambaye anaishi katika mtaa wa 45 mkabala na Umoja wa Mataifa kwa takriban miaka 15 anasema, “ kwa mfano, kama nahitaji kwenda kucheza gofu kesho"
" Kwahiyo, vifaa vyangu vya gofu naviacha kwa rafiki yangu mtaa wa 65"
”
" Toshie Deuskar, mkazi wa New York, anasema akitembelea hakuna tatizo"
" Tatizo linakuwa pale anapoamua kuwa ataendesha gari yake"
" Kwa mipango yote hiyo na zamu ya saa 12, unaweza kufikria kuwa polisi wa jiji la New York huenda wakapata walau mapumziko baada ya wiki hii"
"Sajenti Patrick McGuire wa idara ya polisi ya New York anayehusika na ulinzi wa UNGA, “tulianza kupanga tukio letu jingine lijalo mara moja"
" Huko Manhattan, siku zote kuna kituo kinachotokea"
”
" Fikiria msururu wa magari barabarani ulivyo katika barabara za jiji la New York kipindi hiki cha UNGA"
"Facebook Forum"
"Kupitia taarifa, Blinken amesema kwamba msaada huo ni pamoja na zaidi ya dola milioni 93 zitakazotolewa kupitia wizara yake, na nyingine milioni 77 kupitia shirika la misaada ya kimataifa la Marekani USAID"
" Amesema kwamba dola milioni 138 zitatumika kwenye program ya kufadhili jamii zilizotoa hifadhi kwa wakimbizi hao nchini Bangladesh"
"Waziri huyo ameongeza kwamba msaada huo unafikisha karibu jumla ya dola bilioni 1"
"9 zilizotolewa na Marekani tangu 2017"
" Mapema mwaka huu Marekani ilitangaza kampeni dhidi ya watu wa Rohigya kuwa mauaji ya halaiki"
" Blinken amesema kwamba msaada huo utawasaidia zaidi ya wakimbizi 940,000 wa Rohingya, na wengine 540,000 waliotoa hifadhi kwao nchini Bangladesh"
" Baadhi ya misaada ni kama vile chakula, maji safi, dawa, makazi pamoja na elimu"
"Facebook Forum"
"Kwa kutofuata utamaduni wa marais wa Marekani, Joe Biden hakuongea siku ya kwanza kwa kuwa alikuwa safarini nchini Uingereza kuhudhuria Mazishi ya Malkia Elizabeth II"
"Lakini alipotokea katika jukwa la Baraza Kuu Jumatano asubuhi, alianza kwa kuishambulia vikali Moscow kwa kuivamia Ukraine, kutishia kutumia silaha za nyuklia, na kusababisha mgogoro wa chakula ulioathiri mataifa mengi Afrika na sehemu nyingine"
"Biden alisema hatua ya Rais wa Russia Vladimir Putin kushambulia Ukraine tangu mwezi Februari ni “ukiukaji mkubwa wa Mkataba wa Umoja wa Mataifa,” akieleza kuwa “mwanachama mashuhuri wa Baraza la Usalama la UN amevamia nchi jirani yake"
”
"“Majeshi ya Russia yameshambulia shule za Ukraine, vituo vya treni, na mahospitali, na sehemu ya azma ya Moscow ya “kuzima haki za Ukraine za kuwepo kama taifa,” Biden alisema"
"Rais wa Marekani aliongeza kusema “Leo, Putin ametoa vitisho vya wazi vya kutumia nyuklia dhidi ya Ulaya"
”
"Biden alikanusha kauli za Putin kuwa Russia inatishiwa, akiliambia Baraza Kuu “Hakuna aliyeitishia Russia, Hakuna isipokuwa Russia ndiyo imeanzisha vita"
”
"Pia alisema kuwa ni “njama” ya mpango unaoendelea katika maeneo yanayodhibitiwa na Russia huko kusini mwa Ukraine kuendesha “kura ya maoni” kujiunga na Russia, na kuondoka chini ya himaya ya Kyiv"
"Biden alichukua dakika, kisha akasema kwa uhakika “Vita hii ni kuhusu haki za Ukraine kuwepo kama taifa"
" Hilo lazima likufanya usisimke mwili"
”
"“Russia imekiuka misingi muhimu ya mkataba wa Umoja wa Mataifa bila aibu,” Biden alisema"
"Biden pia alitumia hotuba yake kwenye Umoja wa Mataifa kutoa wito kupanuliwa kwa Baraza la Usalama ili kuwa na wawakilishi kutoka mataifa ya mabara mengine ambayo hayana uwakilishi"
"“Marekani inaunga mkono kuongezwa kwa idadi ya wawakilishi wa kudumu na wasio wakudumu katika baraza hilo,” Biden aliliambia Baraza Kuu la UN"
"“Hii ni pamoja na kuwepo viti vya kudumu kwa mataifa hayo ambayo tumeyaunga mkono kwa muda mrefu – viti vya kudumu kwa nchi za Afrika, Amerika Kusini na Carribean"
" Marekani inaahidi kutekeleza kazi hii muhimu,” alieleza"
"Rais wa Marekani pia alitangaza ufadhili mwengine wa dola bilioni 2"
"9 kwa ajili ya kusaidia hatari ya usalama wa chakula duniani iliyosababishwa kwa kiasi fulani na uvamizi wa Russia katika nchi ya Ukraine inayozalisha nafaka "
"White House ilisema usambazaji chakua unahatarishwa vibaya sana na “madhara mengi ya majanga, kuongezeka kwa tatizo la hali ya hewa, kupanda kwa gharama za nishati na mbolea, na vita – ikiwemo uvamizi wa Russia nchini Ukraine"
"Repoti hii imechangiwa na taarifa za mashirika ya habari Reuters, AFP na taarifa za Baraza la Umoja wa Mataifa"
" "
" "
"Facebook Forum"
" Baada ya miaka miwili ya vizuizi kutokana na janga la afya na hotuba kwa njia ya video, Baraza Kuu la Umoja wa Mataifa liliwataka viongozi kuja kibinafsi kwenye umoja huo ikiwa wanataka kuzungumza, na ni Rais wa Ukraine Volodymyr Zelensky pekee aliyeruhusiwa kutohudhuria binafsi"
" "
"Katibu Mkuu wa Umoja wa Mataifa Antonio Guterres, wakati akipongeza juhudi za ushirikiano wa kimataifa, ameonya juu ya hali mbaya ya sayari hiyo"
"Katibu Mkuu wa Umoja wa Mataifa Antonio Gutterres akihutubia Baraza Kuu la Umoja wa Mataifa likiwa katika kikao chake cha 77"
"""Msimu wa baridi duniani uko kwenye upeo wa macho,"" alisema Guterres wakati akifungua mkutano mkuu wa kila mwaka"
" "
"Alitoa wito kwa nchi zote zilizoendelea kiuchumi kutoza kodi kwa faida zinazopatikana kutokana na mafuta ghafi na kutoa fedha hizo kugharimia mambo mawili fidia kutokana na uharibifu unaotokana na mabadiliko ya hali ya hewa na kuwasaidia watu wanaopambana na ongezeko la bei"
"""Wachafuzi wa mazingira lazima walipe,"" alisema Guterres"
" "
"Mkutano huo ulibadilika kidogo baada ya kifo cha Malkia Elizabeth II, kwani Rais Joe Biden wa Marekani, kutokana na utamaduni uliopo ni mzungumzaji wa pili katika siku ya ufunguzi wa mkutano, badala yake sasa anatarajiwa kuzungumza Jumatano"
"Miongoni mwa viongozi wanaozungumza leo Siku ya kwanza ni pamoja na Rais wa Ufaransa Emmanuel Macron na Kansela wa Ujerumani Olaf Scholz, viongozi wa mataifa mawili yenye uchumi mkubwa wa Umoja wa Ulaya, ambayo yamehimiza kuweka vikwazo vikali kutokana na uvamizi wa Urusi nchini Ukraine"
"""Mwaka huu, Ukraine itakuwa juu sana kwenye ajenda"
" Haitaweza kuepukika,"" mwanadiplomasia wa ngazi ya juu wa Umoja wa Ulaya Josep Borrell aliwaambia waandishi wa habari mjini New York"
" "
"Viongozi wengine watakaozungumza Jumanne ni pamoja na Rais wa Uturuki Recep Tayyip Erdogan, ambaye amejitokeza kama dalali kati ya Urusi na Ukraine, ikiwa ni pamoja na kupitia makubaliano ya kusafirisha nafaka inayohitajika sana ulimwenguni"
" "
"Facebook Forum"
"Watabiri wa hali ya hewa walisema Fiona inaweza kugeuka kuwa kimbunga kikubwa ifikapo Jumatatu au Jumanne, ambapo kinatarajiwa kupita karibu na ardhi hizo za Uingereza"
"“Vimbunga havitabiriki,” Waziri Mkuu Washington Misick alisema katika taarifa akiwa London, ambako alikuwa alihudhuria mazishi ya Malkia Elizabeth II"
" “Kwa hivyo ni lazima kuchukua kila aina ya tahadhari kuhakikisha usalama wako"
”
"Misick alikuwa amepangiwa kurejea nyumbani Alhamisi"
"Fiona ilikuwa inapita maili 80 (kilomita 130) kusini mashariki ya Kisiwa cha Grand Turk jioni Jumatatu, Kilikuwa na upepo wenye kasi ya juu kabisa ya maili 110 kwa saa (kilomita 175 kwa saa) na kilikuwa kinaelekea kaskazini - kaskazini magharibi kwa kasi ya maili 10 kwa saa (kilomita 17 kwa saa)"
"Kimbunga hicho kinachoongeza nguvu kilikuwa kimeleta mvua katika Jamhuri ya Dominican na Puerto Rico, ambako mwanaume mwenye umri wa miaka 58 alifariki kufuatia taarifa za polisi kuwa alichukuliwa na maji ya mto katika mji wa kati ulioko kilimani wa Comerio"
"Wakazi walioathiriwa na Kimbunga Fiona wakipumzika katiak shule moja inayotumiwa kama makazi ya muda huko Salinas, Puerto Rico, Sept"
" 19, 2022"
"Kifo kingine kilihusishwa na kukatika umeme – mwanaume mwenye miaka 70 ambaye aliungua hadi kufa baada ya kujaribu kujaza jenereta lake petroli wakati likiwa linatumika, maafisa wamesema"
"Jeshi la Taifa limewaokoa zaidi ya watu 900 huku mafuriko yakiendelea kupita katika miji huko kusini na kaskazini ya Puerto Rico mvua ikifikia inchi 30 (sentimita 76) iliyotabiriwa kwa baadhi ya maeneo"
" Pia kumekuwa na maporomoko ya udongo kadhaa yaliorepotiwa"
"Athari za Fiona zimefanya hali ya Puerto Rico kuwa mbaya zaidi kwa sababu bado ilikuwa inaendelea kukabiliana na athari za Kimbunga Maria, ambacho kiliuwa takriban watu 3,000 na kuharibu njia za umeme mwaka 2017"
" Miaka mitano baadae, zaidi ya nyumba 3,000 katika kisiwa hicho bado zimefunikwa na maturubali ya blue"
"Maafisa wanasema takriban watu 1,300 na Wanyama 250 wa nyumbani wako katika makazi maalum ya uangalizi wa wanyama wa nyumbani kote katika kisiwa hicho"
" "
"Facebook Forum"
"Wameyasema hayo wakati wa kongamano kuhusu elimu kwenye makao makuu ya Umoja wa Mataifa kabla ya kufanyika kwa mkutano wa baraza kuu la Umoja huo , ambapo viongozi wanatarajiwa kutoa ahadi zao za kuhakikisha kwamba wanafunzi hawabaki nyuma kielimu kuanzia barani Afrika hadi hapa Marekani"
"Mshindi wa tuzo ya Nobel mwaka 2014 kutoka Pakistan Malala Yousfzai, ambaye pia ni mjumbe wa amani wa UN wakati wa kikao hicho alisema kwamba miaka 6 iliyopita alisimama tena mbele ya baraza hilo akiomba sauti ya msichana aliyepigwa risasi wakati akitafuta elimu nchini mwake isikilizwe"
"Ameongeza kusema kwamba wakati huo viiongozi waliahidi kuhakikisha kwamba kila mtoto anapata elimu kufikia 2030, na kwamba inahuzunisha kuona hatua zilizopigwa"
" Mwanaharakati wa vijana kutoka Nigeria Karimot Odebode kwa upende wake alisema kwamba hawatachoka hadi pale kila mwanafunzi kutoka kila kijiji ulimwenguni atakapo pata elimu"
"Facebook Forum"
"Kimbunga hicho kinatarajiwa kusababisha mvua zaidi ya sentimita 64 katika baadhi ya sehemu za kisiwa hicho katika kanda ya Caribbean"
"Kituo cha Kitaifa cha Kufuatilia Kimbunga chenye makao yake Miami kilisema katika taarifa yake kuwa Fiona imewasili katika ufukwe wa pwani ya kusini magharibi, karibu na Punta Tocon, majira ya saa tisa na dakika ishirini saa ya eneo hilo Jumapili"
"Pepo zilikuwa zinavuma kwa kasi inayokadiriwa kuwa kilomita 140 kwa saa, ikifanya Fiona kuwa ni kimbunga cha daraja la kwanza katika kipimo cha Saffir-Simpson cha kupima ukubwa wa kimbunga"
"Kampuni ya nishati ya LUMA [[ lumapr"
"com]], inayoendesha ugawaji umeme kwenye kisiwa hicho, iliandika katika tovuti yake kuwa “kutokana na ukubwa na kiwango cha kukatika umeme, na pia athari zinazoendelea kujitokeza za kimbunga Fiona, kurejesha umeme kutachukua siku kadhaa"
"” Kampuni hiyo, hata hivyo, imesema ilikuwa na timu yake, vifaa, na rasilmali kuweza kukabiliana na tukio hili"
”
"Wakati huo huo, ndege katika uwanja mkuu wa ndege zimesitisha safari na bandari zimefungwa kutokana na dharura ya hali ya hewa"
" Mapema kabla ya kuwasili kimbunga, baadhi ya wakazi walikwenda kutafuta hifadhi sehemu nyingine wakiondoka majumbani mwao"
"Mapema Rais wa Marekani Joe Biden ameidhinisha kutangazwa hali ya dharura kwa Puerto Rico, kulingana na Shirika la Usimamizi wa Dharura la Serikali Kuu (FEMA)"
" Taarifa yake ilisema msaada wa dharura wa serikali kuu umetolewa kwa ajili ya Puerto Rico na kuwa FEMA imepewa idhini ya kuratibu juhudi zote za msaada wa maafa kuweza kupunguza athari ya dharura hiyo inayoendelea"
"Fiona imepiga baada ya miaka mitano ya janga la Kimbunga Maria kilichoharibu Puerto Rico kama kimbunga kikubwa"
" Maria kilikuwa ni kimbunga chenye nguvu sana kilichopiga kisiwa hicho baada ya takriban miaka 90 kilipowasili katika fukwe zake Septemba 2017"
"Watabiri wa hali ya hewa pia wanasema Fiona inaelekea huko magharibi ya Puerto Rico katika nchi ya Dominican Republic, ambapo tahadhari ya kimbunga na ufuatiliaji wake unaendelea"
" Watabiri wanatahadharisha kutokea balaa ya mafuriko na maporomoko ya udongo katika maeneo hayo"
" "
" "
" "
"Facebook Forum"
"Pia waliungana pamoja na familia ya ufalme na kikundi kidogo cha waalikwa katika kanisa la Westminster Abbey, wakienzi miaka 70 ya kutumikia taifa kama malkia aliyetawala kwa kipindi kirefu Uingereza"
"Rais Biden aliwasili jioni Jumamosi kwa ajili ya shughuli hii na amekuwa kimya katika mji mkuu wa Uingereza, hakufanya mikutano yoyote ya kidiplomasia na wakiongelea suala la kifo cha malkia kilichotokea Septemba 8 akiwa na umri wa miaka 96"
"Maafisa wa White House wameiambia VOA kabla ya maziko kuwa uhusiano thabiti kati Washington na London utaendelea baada ya mabadiliko ya uongozi ya hivi karibuni – ikiwemo Mfalme mpya, Charles III, na waziri mkuu aliyepitishwa hivi karibuni, Liz Truss"
" Biden atakutana na Truss Jumatano huko New York, pembeni ya mkutano wa Baraza Kuu la Umoja wa Mataifa"
"Mfalme wa Uingereza Charles III alipokutana kwa mara ya kwanza na Waziri Mkuu wa Uingereza Liz Truss katika Kasri ya Buckingham, London, Sept"
" 9, 2022 kufuatia kifo cha Malkia Elizabeth II"
"“Tunaimani kuwa kuchukua uongozi kwa Mfalme Charles na Waziri Mkuu Truss uhusiano huu maalum kati ya Marekani na Uingereza utadumu, hatuna wasiwasi juu ya hilo kabisa,” mkurugenzi wa Baraza la Usalama wa Taifa wa mawasiliano ya kimkakati John Kirby ameiambia VOA"
"Siku ya Jumapili, Biden na mke wake walitoa heshima zao za mwisho wakati mwili wa malkia ukiwa umewekwa kitaifa katika Ukumbi Westminster, wakati maelfu ya watu wakiwa wamejipanga kwa saa kadhaa kupita kutoa heshima katika jeneza la malkia lililofunikwa, ambalo lina Nembo ya Himaya ya Ufalme , yenye thamani na inayotambulika iliyofunikwa na almasi ya Afrika inayomeremeta, yenye kareti 530 aliyopewa Malkia na koloni la Afrika Kusini mwaka 1907"
"Rais Joe Biden na mkewe Jill Biden wakitoa heshima zao kwa mwili wa Malkia Elizabeth II katika Ukumbi wa Westminster huko katika kasri ya Westminster, London, Sept"
" 18, 2022"
"Siku ya Jumapili, Biden alisaini kitabu cha maombolezo, na rais alimpongeza malkia kwa kuacha athari ya utumishi wake usiokuwa na ubinafsi"
" "
" "
"Facebook Forum"
"Taliban siku ya Jumatatu ilimuachia huru Mark Frerichs, mateka pekee wa Marekani aliyesalia nchini Afghanistan kwa kubadilishana na mbabe wa dawa za kulevya wa Taliban, Bashir Noorzai ambaye alikuwa akitumikia kifungo cha maisha jela nchini Marekani"
"Waziri wa mambo ya nje wa Taliban, Amir Khan Muttaqi amewaambia waandishi wa habari mjini Kabul kwamba kubadilishana wafungwa kati ya serikali yake na ujumbe wa Marekani kulifanyika katika uwanja wa ndege wa mji mkuu wa Afghanistan"
"Frerichs, mhandisi wa Marekani mwenye umri wa karibu miaka 60 na mkongwe wa jeshi la wanamaji, alitekwa nyara mjini Kabul mapema mwaka 2020 wakati wanajeshi wa Marekani na Jumuiya ya Kujihami ya NATO walipokuwa wakipambana na uasi wa Taliban wakati huo kuunga mkono serikali ya Afghanistan inayoungwa mkono na mataifa ya Magharibi"
"Noorzai, maarufu kama Haji Bashir, alikamatwa mjini New York mwaka 2005 na hatimaye kushtakiwa kwa kusafirisha dawa za kulevya aina ya heroin zenye thamani ya mamilioni ya dola nchini Marekani"
" Mshirika huyo wa ngazi ya juu wa Taliban aliripotiwa kusaidia kufadhili na kuwapatia silaha waasi hao mapato yatokanayo na biashara ya dawa za kulevya aina ya heroin"
"Facebook Forum"
"Mazishi ya kitaifa ya Malkia Elizabeth II yanafanyika Jumatatu katika eneo la kihistoria la Westminster Abbey mjini London"
"Mwili wake ulikuwa umelala hapo tangu Jumatano katika ukumbi wa Westminster na maelfu ya waombolezaji walipitapembeni ya jeneza lake kutoa heshima zao"
"Mamia ya wakuu wa nchi, akiwemo Rais wa Marekani Joe Biden pamoja na mke wake Jill Biden, na waheshimiwa kutoka kote ulimwenguni wameingia London kuhudhuria mazishi ya Elizabeth ambayo yanatarajiwa kujaa watu kutoka pembe zote za dunia"
"Zaidi ya mialiko 2,000 iliongezwa kwenye mazishi ya kitaifa, ikiwa ni pamoja na mialiko kwa baadhi ya watumishi wa umma"
"Malkia huyo anaripotiwa kuwa aliandika kwa mkono na kupanga baadhi ya masuala yatakayofanyika katika mazishi yake"
"Facebook Forum"
"Katibu Mkuu wa UN Antonia Guterres hatahudhuria mazishi ya Malkia ili aweze kuwepo New York kusimamia mkutano wa viongozi kuhusu Elimu Jumatatu"
"Katibu Mkuu wa UN Antonio Guterres"
"Baada ya hapo atahudhuria ufunguzi wa mjadala wa kila mwaka Jumanne asubuhi, akiwaambia waandishi itakuwa “ni muhali” yeye kutokuwepo katika majadiliano hayo"
”
"Rais wa Marekani Joe Biden ambaye ndio kiongozi mwenyeji kwa kawaida anakuwa mkuu wa nchi wa pili kulihutubia baraza hilo Jumanne, lakini kwa kuwa atakuwa anahudhuria mazishi ya Elizabeth Jumatatu, maafisa wa Marekani wanasema siku ya kutoa hotuba yake imebadilishwa hadi Jumatano"
"Wote Rais wa Russia Vladimir Putin na Rais wa Ukraine Volodymyr Zelenskyy hawatahudhuria mkutano mjini New York, lakini juu ya hivyo, mvutano wao utatawala kwenye agenda ya mkutano wa mwaka huu"
"Kushoto, Rais Vladimir Putin na Rais wa Ukraine Volodymyr Zelenskyy"
"“Nafikiri kuwa Joe Biden na viognozi wengine wa Magharibi watatumia hili kama ni fursa ya kufikisha ujumbe juu ya hasira zao kwa Russia kutokana na vita hii,” Richard Gowan, mkurugenzi wa UN anayesimamia Kikundi cha Kimataifa kinachoshughulikia Migogoro, ameiambia VOA"
"Amesema viongozi wa Magharibi pia watataka kuonyesha uungaji mkono wa baadhi ya nchi za Magharibi ambazo wanahisi wanajaribu kuepuka kuonyesha wanaiunga mkono au wanaikosoa Russia"
"Balozi wa Marekani Linda Thomas-Greenfield amewaambia waandishi Ijumaa kuwa uvamizi wa Russia nchini Ukraine “ni mtihani mkubwa kwa misingi mikuu ambayo iliifanya Umoja wa Mataifa uwepo"
"” Ameihimiza jumuiya ya kimataifa kutopuuzia misingi hiyo"
"Balozi wa Marekani katika UN Linda Thomas-Greenfield"
"“Ni lazima tuongeze mara mbili ahadi zetu kufikia dunia yenye amani na hata tushikamane kwa karibu nguzo zetu zilizojikita katika haki ya kujitawala, kuheshimu mipaka, amani na usalama,” alisema"
"“Na kwa sababu hii ndio maana wiki ijayo ni muhimu"
" Tunaamini hii ni fursa ya kuilinda Umoja wa Mataifa na kuonyesha kwa walimwengu kuwa inaweza kusimamia changamoto zenye shinikizo zaidi za dunia"
”
"Siku ya Alhamisi, Baraza la Usalama la Umoja wa Mataifa litafanya mkutano wa ngazi ya mawaziri kuhusu hali hiyo; kunaweza kutokea malumbano makali kati ya maafisa wa Russia na nchi za Magharibi"
" Kutakuwa pia na shughuli pembeni ya mkutano huo siku hiyo kuhusu kuwajibika kwa uhalifu wa kivita uliofanyika Ukraine"
" "
"Facebook Forum"
"Biden, ambaye aliwasili siku ya Jumamosi, ni kati ya mamia ya viongozi wa dunia waliokusanyika Uingereza kuhudhuria mazishi ya malkia Jumatatu"
"Biden na mkewe wanatarajiwa kutoa heshima zao za mwisho kwa Elizabeth Jumapili huko katika Ukumbi wa Westminster, ambapo mwili wake umewekwa tangu Jumatano, ili kuwapa watu fursa ya kutoa heshima zao"
"Familia za wafalme kutoka nchi mbali mbali za Ulaya pia wanatarajiwa kuhudhuria ibada ya maziko ya Elizabeth"
"Mfalme Charles III, mtoto wa Elizabeth, anaandaa tafrija rasmi ya kitaifa Jumapili kwa ajili ya viongozi mbalimbali ambao wamekusanyika katika mji mkuu wa Uingereza"
"Ufalme wa Uingereza umetoa mwaliko unaozusha utata kwa mwanamfalme wa Saudi Arabia Mohammed Bin Salman, ili kuhudhuria mazishi, mtu ambaye inaaminika na wengi kuwa alihusika na amri ya kuuawa kwa mwandishi wa habari Jamal Khashoggi mwaka 2018"
" "
" "
" "
" "
"Facebook Forum"
"“Huu ni ushindi kwa maelfu ya wafanyakazi wa reli ambao wamefanya kazi kwa bidii katika kipindi cha janga la COVID-19 kuhakikisha familia za Marekani na jamii zake wanapata mizigo yao kitu kilichofanya sisi kuendelea na maisha wakati wa miaka hii migumu,” Biden alisema"
"Waziri wa Kazi Marty Walsh alituma ujumbe wa tweet kuwa makubaliano hayo yamefikiwa baada ya masaa 20 ya mazungumzo kati ya kampuni za reli na vyama vya wafanyakazi"
"Marty Walsh"
"Walsh alisema makubaliano hayo “yameleta uwiano kati ya mahitaji ya wafanyakazi, biashara na uchumi wa taifa letu"
”
"“Mfumo wa reli yetu ni muhimu kwa mnyororo wa usambazaji, na iwapo kungetokea mgomo ungekuwa na madhara kwa viwanda, wasafiri and familia nchi nzima,” Walsh alisema"
"Mabehewa ya treni yakiwa huko katika yadi iliyoko kusini mwa Norfolk, Atlanta, Georgia, Sept"
" 14, 2022"
"Vyama vya wafanyakazi vimekuwa vinataka ongezeko la mshahara na mazingira bora ya kazi, pamoja na mabadiliko ya sera za mahudhurio ambazo wafanyakazi walisema inawia ugumu kwa kuchukua likizo kwa ajili ya kumuona daktari"
"Wanachama wa vyama vya wafanyakazi lazima waidhinishe makubaliano haya ya muda"
"Biden ameyaita makubaliano haya “ni ushindi muhimu kwa uchumi wetu na watu wa Marekani"
”
"“Wafanyakazi hawa wa shirika la reli watapata malipo bora, mazingira ya kazi yataboreshwa, na kutakuwa na utulivu wa moyo juu ya gharama za malipo ya huduma ya afya zao: zote hizo zimefikiwa kwa tabu,"" Biden alisema katika taarifa yake"
"“Makubaliano hayo pia ni ushindi kwa makampuni ya reli ambayo yataweza kuendelea kuwaajiri wafanyakazi hao na kuajiri zaidi kwa ajili ya huduma ambayo itaendelea kuwa ni ute wa mgongo wa uchumi wa Marekani kwa miongo mingi ijayo"
"Mgomo uliyokuwa unaelekea kuwepo ulileta hofu kwa kuzorota kwa usafirishaji wa mizigo muhimu nchi nzima"
"Some information for this report came from Reuters and The Associated Press"
"Baadhi ya taarifa katika repoti hii zinatokana na mashirika ya habari ya Reuters na AP"
" "
" "
" "
"Facebook Forum"
"Wabunge hao wanaunga mkono vikwazo hivyo kutokana na vitendo vya China vya uchokozi kwa kisiwa hicho, ikiwa ni ishara ya kuiunga mkono Taipei katikati ya shinikizo la kijeshi linalofanywa na Beijing"
"Mkusanyiko huo ambao haukutangazwa wa wabunge takriban 60 kutoka Ulaya, Asia na Afrika katika jengo la ubalozi wa Taiwan lilioko kilimani Washington – linaloitwa Twin Oaks – ni hatua ya karibuni katika juhudi za serikali ya Taipei kuzishawishi demokrasia nyingine rafiki kusimama dhidi ya China tangu uvamizi wa Russia nchini Ukraine ulivyoongeza wasiwasi kuwa Beijing inaweza kujaribu kukichukua kisiwa hicho kwa nguvu"
"Ubalozi wa Taiwan mjini Washington DC"
"Kikundi hicho, ambacho kina wanachama wa Umoja wa Wabunge maarufu Inter-Parliamentary Alliance on China (IPAC) kilikusanyika Washington wiki hii, na kutarajiwa kusaini ahadi yao kuzishinikiza serikali zao kuchukua msimamo “ kupigania kuzuia zaidi hatua za kijeshi au shinikizo jingine lolote” za harakati za Jamhuri ya Watu wa China (PRC) dhidi ya Taiwan, kulingana na rasimu ambayo Reuters iliiona"
"Imeongeza kuwa mahusiano kati ya nchi zao na Taiwan siyo juu ya Beijing kuamua yawepo, na watashinikiza kuongeza idadi ya ziara za uhusiano mwema zinazofanywa na wabunge wa nchi zao"
"“Tutaendelea kufanya kampeni kuhakikisha serikali zetu zinapeleka ujumbe kwa PRC kuwa uchokozi wowote wa kijeshi dhidi ya Taiwan utaigharimu Beijing thamani kubwa"
" Hatua za kiuchumi na kisiasa, ikiwemo vikwazo vikali, vitafikiriwa ili kuzuia hatari za kijeshi, na kuhakikisha biashara na aina nyingine ya mabadilishano na Taiwan yanaendelea bila kizuizi,” rasimu hiyo imeeleza"
"Wamarekani wenye asili ya Taiwan wakiwa mbele ya ubalozi wa China mjini Washington, DC kupinga mazoezi ya kijeshi yakitumia silaha za moto yanayoendeshwa na China kuzunguka nchi ya Taiwan baada ya Spika wa Bunge la Marekani Nancy Pelosi kufanya ziara katika visiwa hivyo"
" August 12"
" 2022"
"Rais wa China Xi Jinping ameahidi kuileta Taiwan inayotawaliwa kidemokrasia chini ya himaya ya Beijing na hajafuta uwezekano wa kutumia nguvu"
" Amejiandaa kuwania awamu ya tatu, ya uongozi wa kipindi cha miaka mitano katika Mkutano Mkuu wa Chama cha Kikomunisti mwezi ujao"
" Serikali ya Taiwan inakanusha vikali madai ya China kuitawala Taiwan"
"FILE - Rais Vladimir Putin, kulia, na Rais Xi Jinping wakiingia kufanya mazungumzo Kremlin, Moscow, Russia, June 5, 2019"
"Vyanzo vya habari vinavyojua suala hili vimeiambia Reuters kuwa Washington inatathmini vikwazo dhidi ya China kuizuia kuivamia Taiwan, huku Umoja wa Ulaya ukiwa chini ya shinikizo la kidiplomasia kutoka Taipei kuchukua hatua sawa na hiyo"
"Hsiao, akizungumza na wabunge – ambao kulingana na orodha ya wageni iliyowafikia Reuters wanatoka nchi zikiwemo Uingereza, Australia, Canada, India, Japan, Lithuania, Ukraine, New Zealand na Holland – ameuambia mkusanyiko huo: “Ni muhimu kumuonyesha mbabe huyo kwamba sisi tunao marafiki pia"
"“Sisi hatutafuti kumchokoza mbabe huyo, lakini pia hatuwezi kusalimu amri kwa shinikizo lao"
”
"Aliwakaribisha wawakilishi wawili wa Ukraine katika tukio hilo"
"“Kwa hakika ni matumaini yetu kuwa wakati jumuiya ya kimataifa inasimama na Ukraine, jumuiya hiyo ya kimataifa pia itasimama na Taiwan… kwa pamoja tunaweza kuzuia uchokozi zaidi unaoletwa na China usitokee"
”
"Wabunge kutoka darzeni ya nchi wakiwa pamoja na wanaharakati wa Hong Kong, Tibet, Xinjiang walipokutana Rome wakati mkutano wa G20 ukifanyika Octoba 2021"
"Ahadi ya IPAC, inayotarajiwa kusainiwa Jumatano, pia inatoa wito kwa nchi mbalimbali kudhibiti usambazaji bidhaa unaotokana na watu kulazimishwa kufanya kazi katika mkoa wa Xinjiang nchini China, na kuweka vikwazo kwa maafisa wa China kutokana na manyanyaso wanayofanya Hong Kong, na kwa makampuni ya Kichina ambayo yanasaidia viwanda vya kijeshi Russia"
"Ubalozi wa China mjini Washington haukujibu ombi la kueleza maoni yao kuhusu madai hayo"
" "
" "
"Facebook Forum"
"Miongoni mwa walioripotiwa kupokea wito huo wa mahakama ni Dan Scavino, mkurugenzi wa zamani wa mitandao ya kijamii wa rais huyo wa zamani, na Bernard Kerik, kamishna wa zamani wa polisi wa Jiji la New York, ambaye alichochea madai ya udanganyifu wa wapiga kura katika uchaguzi wa rais wa 2020 pamoja na meya wa zamani wa jiji la New York Rudy Guiliani, pia mshirika wa karibu wa Trump kwa muda mrefu"
" Gazeti la Times linaripoti idadi ya washauri wengine wakuu na wasaidizi wa ngazi ya chini pia walipokea wito"
"Wito huo wa mahakama unalenga kupata taarifa kuhusu jarinbio lililoshindwa la Trump na washirika wake la kutengua matokeo ya uchaguzi wa 2020 kwa kuwasilisha orodha mbadala za wapiga kura wa uwongo kutoka baadhi ya majimbo"
" "
"Facebook Forum"
